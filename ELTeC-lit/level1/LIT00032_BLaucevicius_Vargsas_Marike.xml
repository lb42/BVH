<?xml version="1.0" encoding="UTF-8"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml"
            schematypens="http://relaxng.org/ns/structure/1.0"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml"
            schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="LIT00011" xml:lang="lt">
   <teiHeader>  <fileDesc>   <titleStmt>
      <title> Marikė : ELTeC edition  </title>
      <author> Laucevičius-Vargšas, Bronius (1884-1916) </author>
      <respStmt> <resp>editor</resp>   <name>Vincas Grigas</name>    </respStmt>   </titleStmt>
      <extent> <measure unit="words">9305</measure>  <measure unit="pages">60</measure>    </extent>
      <publicationStmt> <p></p>  </publicationStmt>
      <sourceDesc>    <bibl type="digitalSource">   <ref target="https://www.epaveldas.lt/object/recordDescription/LNB/C1B0004348737"> Marikė </ref>   <publisher>Martynas Mažvydas National Library of Lithuania</publisher>    </bibl>  <bibl type="firstEdition">   <title>Marikė</title>   <publisher>(Švento Kazimiero draugija</publisher>   <pubPlace>Kaunas</pubPlace>   <date>1920</date>  </bibl>  </sourceDesc>  </fileDesc>
      <encodingDesc n="eltec-1">
         <p></p>
      </encodingDesc>
      <profileDesc xmlns:e="http://distantreading.net/eltec/ns">  <langUsage>   <language ident="lt" usage="100"/>  </langUsage>  <textDesc>   <e:authorGender key="M"/>  <e:size key="short"/> <e:reprintCount key="low"/>   <e:timeSlot key="T4"/>  </textDesc>  </profileDesc>
      <revisionDesc><change when="2020-08-17">Vincas Grigas added title page</change>  </revisionDesc> </teiHeader>
  <text>
      <front><div type="titlepage">
	  <p>Bronius Laucevičius-Vargšas</p>
 	  <p>Marikė</p>
 	  <p>parašė Vargšas</p>
 	  <p>(Švento Kazimiero draugijos leidinys ; № 300).</p>
 	  <p>Švento Kazimiero draugija KAUNAS,</p>
 	  <p>1920 M.</p>
 	  <p>„Šviesos“ spaustuvė, Kaunas</p>
 	  </div></front>
	  <body>
         <div type="chapter">
            <head>I</head>
<p>Kuo čia kaltas veidrodžio dirbėjas, </p> 
<p>Jei iš tavo nosies kažkas liejas? </p> 
<p>Puodžių vaikams išsiblaškius po Ameriką ir visas balas, beliko pas juos tiktai viena duktė Marikė. Gyveno jie tryse viename žemaičių miestelyj savo namuose, nes samdininkų nelaikė. Tečiau ir trijų buvo gana, kad netruktų susispyrimų tarp jų. Puodžius mėgdavo linksmintis su savo mielais kaimynais prie stiklelio, Marikė bernų ratelyj, o Puodžiuvienė negalėjo, ar nenorėjo jokia budu suprasti nei vienos, nei antros linksmybės ir visuomet budavo jomdviem priešinga. </p> 
<p>Pas Puodžius susirėmimai ir liežuvių plakimas iškildavo ypatingai šventadieniais, kuomet jie pagrįždavo iš bažnyčios. Papietavus, Puodžius tuoj atrasdavo reikalą su kaimynais susieiti ir skubindavos eiti jų surasti. Tie reikalingieji ir jieškomieji kaimynai meiliai šnekučiuodavo, kokioj miestelio smuklėj, ar alinėj. Taigi galų gale ir musų Puodžiui visuomet tenai atsidurdavo. Marikė gi tuoj puošdavos, ypatingai užsiimdavo savo galvos gražinimu: plaukus šukuodavo, ant šilto geležuko kur-ne-kur juos paraitydavo. Į veidrodį ji dažnai žiurėdavo ne delto, kad taip greit butų užmiršusi, kaip jos veidas išrodo, bet kaip ir laukdama Dievo stebuklo, žiurėjo, ar nepagražėjo labiau, negu buvo prieš valandėlę. </p> 
<p>Vieno sekmadienio pavakarį Marikė ruošės eiti į nakties šokius, kuriuos taisė vietinio valsčiaus raštininkas, žmogus dar nevedęs. Valščiaus kambarys didžiulis, kaip ukininko daržinė. Šeimininkas dar tebejieškantis sau jaunos šeimininkės, galima spėti, kad susirinkimas bus nemažas. Norinčiųjų palikti raštininko jauna šeimininke bus virtinės. Marikė, labai norėjo atkreipti į save šeimininko akį, nes visą savo šio gyvenimo laimę matė tame, kad palikus jo žmona. Delto visą pavakarį vien tik tuo tesirupino, kaip gražiau ir keisčiau pasipuošus. Batukus turėjo dvejus: vienus paprastoms šventėms, antrus su sagomis užsegiojamus, iš viršaus blizgančius — iškilmingiems atsitikimams. Tik nelaimė, kad  tų blizgančiųjų batukų padai buvo visai nudėvėti ir prakiurę, pačiame viduryj, kaip žiote išsižioję, rodės nori ryti purvą arba sniegą. Marikė norėjo butinai apsiauti blizgančiuosius batukus, eidama pas raštininką. Tik švarija, tik trina juos, kad labiau spindėtų. Motina gi iš proto eina. Nors nedidelė ukė, visa ant jos senų pečių krinta. Čia ir karvė reikia pamilšti, ir kiaulės pašerti, ir vakarienė išvirti.</p> 
<p>—	Kas iš tavęs bus, Mare! Kokia tu busi šeimininkė? Nieko nenori dirbti: vien tik žaislai ir šokiai tau galvoje, — pradėjo motina barti Marikę.</p> 
<p>—	Na, mat, kokia aš galiu buti dabar šeimininkė, kol neturiu šeimininko, matysi, kaip aš gausiu gerą šeimininką, busiu tokia šeimininkė, kokios ir pajieškojus nerasi.</p> 
<p>—	Eik, eik, kas jau galvoj smagenų neturi, tam joks šeimininkas nebeįdės. Ar daug turi proto, kad šiandien nori autis tuos kiaurus batukus, ypatingai dabar žiemos laiku? Juk tos plyšės tuoj bus pilnos sniego ir ledų. Kojas atšalsi, vėl bereikalingas vargas: virink visokių želių, kad kosulį sustabdžius.</p> 
<p>—	Ne jau, mama, tamsta senovės žmogus: visa, kas dabar madoj, tamstai nepatinka ir nesuprantama. Kad ir mano sijonas, — už jį nebėra gražesnio visoj apylinkėj, bet tamstai visgi nepatinka.</p> 
<p>—	Ką bešneki? Kokia čia mada, kad dvidešimties penkių metų merga nešiotų trumpą sijoną iki pusiau blauzdų.</p> 
<p>— 	Ar mama nematei, kaip ponų mergelės trumpus sijonukus nešioja, kad net kelnikės matyti.</p> 
<p>—	Tiesa, ponai del švarumo prasimanė siuti vaikams trumpus sijonukus, kad jų nesuteptų, bet tas atsargumas juk tik mažiems kudikiams tegali buti reikalingas. Kvailiai neišmanydami, kam tas trumpumas, mano, buk tai del gražumo ir rėdo savo vaikus striukais siionais, nors jie jau seniai išėję iš kudikystės metų.</p> 
<p>—	Mama jau per daug perdedi. Kaip aš pasisiudinčiau ilgą sijonėlį lig kulnų, tai net mano gražiausios spalvotos kojinės nebutų matomos, nei batukai nuo sijono neatsimuštų taip žymiai, kaip nuo spalvotų kojinių. —</p> 
<p>Ta kalba apie Marikės apdarus pačiame įsikarščiavime buvo pertraukta įeinant dviem mergelėm — Marikės draugėm. Buvo tai Strazdo Ona ir Kepalo Barbora. </p> 
<p>—	Geras vakaras — prabilo abi viešni.</p> 
<p>—	Ne visai geras, — atsiliepė į tai Puodžius prie krosnies sėdėdamas,— kad šis šventvakaris butų geras, man dar truksta mažiausiai kelių stiklelių. Ar musų klebonas ir nebeliausis prie tos blaivybės raginęs; kad ir šiandien išgyrė štai blaivininkus, iškėlė juos į padanges, kad rodos jie jau nebe musų tik iš dangaus iškritę žmonės. Einu į Abromo smuklę su kaimynais pasišnekėti — nė vieno. Žydelis barzdos galą į dantis įsikandęs apie kažinką bemąstąs, susiraukęs. Tatai ir aš šiandien turėjau pagrįžti nieko neragavęs.</p> 
<p>Marikė įsikarščiavusi vėliau tepastebėjo įėjusi savo draugi. </p> 
<p>—	A, Onike, Barbike, kas girdėti pas judvi?</p> 
<p>—	Kas gi bus girdėti, atėjova tik pas tave pasitarti, kas daryti su to Molio Motiejaus taisomu vakaru, — atsakė Barbikė.</p> 
<p>—	Kokio Molio Motiejaus?</p> 
<p>—	Ogi tas musų raštininkas prasimanė šokius daryti ir kviečia visas miestelio mergas — ir šiokias ir tokias.</p> 
<p>—	Na tik klausykitės, ponas Rašymas, valščiaus raštininkas, koks jis tau Molio Motiejus, toks rimtas kavalierius? —</p> 
<p>—	Juk ir mulkių yra visokių — rimtų ir nerimtų, ir kažin kas geriau — ar rimtai buti mulkiu, ar nerimtai.</p> 
<p>—	Na, tuščia to, tavęs niekas neperšnekės. Bet tas Molio Motiejus, mat, ir tave pakvietęs.</p> 
<p>—	Ne, jis mane asmeniškai nedrįso prašyti, bet pavedė tą dalyką kitam liurbiui  — Virbalo Jonui.</p> 
<p>—	Tokių kvieslių buta daugiau, mane pakvietė Dobilo Petras,— pridurė Onikė.</p> 
<p>—	O mane pats ponas raštininkas paprašė,— pasigyrė Marikė.</p> 
<p>—	Kad bent nesigirtumei,— prabilo plaudama indus motina. Ar jau tiek išmanymo teturi? Juk dora, išmintinga mergelė laikytų sau pažeminimu, kad ją kavalierius prašytų pas save į vakarą.</p> 
<p>—	Na, na mama jau pradėjai savo pamokslus kalbėti. Gana jau mes prisiklausėme šiandien klebono pamokslų, kol neužsnudome. Net man gėda, draugėm girdint tokių pamokų klausytis. Sėskita, sėskita, meldžiamoji. Na, kaip? ar greit eisime? —</p> 
<p>—	Ne, aš visai nemanau eiti, atkirto Barbikė, nes man dar neatėjo laikas iš proto išeiti.</p> 
<p>—	Gana, gana, antra pamokslininkė — supykusi pertraukė Marikė — judvi su mama galita buti viena klebonas, antra kamendorius, tik šventimo judviem truksta. Manęs čia niekas neperkalbės; nežinau kokia baisia turėtų buti man naktis, kad negalėčiau tokia proga pasinaudoti. Juk tai ne kas šventadienis pas poną Rašymą daromi šokiai. Tokiame gražiame kambaryj pašokinėti, su tokiais vaikinais! Net malonu apie tai prisiminus, o kas bebus, kuomet tenai nueisiu. Štai aunuos savo gražiuosius batukus ir eikiva, Onike. —</p> 
<p>—	Liaukis, liaukis, — dar kartą atsiliepė motina, — eik geriau pasimokyk katekizmo, mat, kalėdninkams atvažiavus, kokią man gėda padarei, kad nė į vieną klausimą negalėjai atsakyti.</p> 
<p>—	Katekizmas ne putra, nesurugs, paskaitysiu jį kitą kartą.</p> 
<p>—	Taip, taip, atsiliepė tėvas, pypkę čiulpėdamas — katekizmas ir degtinė, dėku Dievui, niekuomet nesurugs. Leisk, motina, Marikę eiti, tedukstie: išduks, išduks per naktį, gal geresnė pagrįš. Aš pats tave nuvesiu, mano vaikeli. Raštininkas geras žmogus; pas jį visako apščiai. Gėralų niekuomet netruksta; gal ir aš išmetęs keletą burnikių palinksmėsiu. Pagaliau pasakysiu, kad mergelė, kuri nori savo gerą vardą palaikyti ir gerai ištekėti, neprivalo jokiu budu išeiti viena naktį iš namų be tėvo ar motinos. To viso padori žmonės laikosi kaipo kokių Dievo įsakymų — nesvetmoteriauk, nevogk... kokie ten yra daugiau, nebeatmenu.</p> 
<p>— 	Ne, ne, tėveli, aš viena eisiu, bus labai padoru, labai padoru! Tėvelis gali užsimiršęs per daug išgerti, gal galva apsisukti. O kuomet galva sukas, liežuvis dar labiau. Tėvelis gali pradėti niekus kalbėti; man bus gėda. Jeigu tėvelis nepasigertumei, tai butum blogame upe ir skubintumeis namo eiti. Aš busiu pačiame įsikarščiavime, pačiame įsišokime, tamsta gi visai kompanijai girdint: Mare, eiva namo, — Mare, gana šokus, eiva gultų. Ak, kokį man nemalonumą galėtumei padaryti! Pasilik, pasilik, tėveli - balandėli, namie, aš viena eisiu. Eikiva greičiau, Onike...</p> 
<p>Ir bepaliko Puodžių namuose vėl tris asmens: Puodžius su Puodžiuviene ir Kepalo Barbikė. Bet ši kiek pabuvus, atsisveikino su Puodžiais ir išėjo namo. Pavalgę vakarienės Puodžiai burktelėjo dar vienas antram po keletą žodžių, ir jų namuose viskas nutilo. Puodžiui sukalbėjus savo „ištisinius“, Puodžiuvienei kiek ilgiau pasimeldus; abudu nuėjo gultų. Jiemdviem saldžiai bemiegant, eikime pas raštininką į jo didįjį kambarį, kur susirinko nakties šokikai, prisižiurėti, kaip linksminsis Marikė. </p> 
 </div>
<div type="chapter">
<head>II</head>
<p>Valščiaus kambarys pilnas jaunimo. Jis irgi turi savo istoriją. Jame susirinkdavo šeiminų galvos — valščiaus išrinktieji spręsti apie visuomenės reikalus, atiduoti kas pridera nuskriaustiesiems. Čia nuspręsdavo nusikaltusius ir nebepataisomuosius sąnarius išmesti iš savo draugijos ir išvaryti į pipirų žemę; pataisomiesiems gi rašydavo receptą gauti rinkoje kelias dešimtis rykščių per kelnes arba jas nuleidžiant pagal nusikaltimo rušies ir laipsnio. Bet istorija kaipo bešališkas teisėjas pasakys, kad valščiaus teismo posėdžiuose nevisuomet teisingai budavo nusprendžiama. Valsčiaus teisėjai dažnai pripažindavo teisę ne tam, kam pridera, bet tam, kas turi degtinės bonkelę. Ne vieno vargdieuio rublelis pakliudavo į jų kišenę be jokio reikalo ir teisybės. </p> 
<p>Dabar gi šį vakarą valščiaus kambaryj visai kiti žmonės; pats jaunimas, visi pilni spėkų ir gyvumo. Yra tai jaunoji karta. Gal jie čia susirinko pasitarti, kaip išbristi iš senų blogų įpročių, kaip doriau ir teisingiau elgtis, kaip ištraukti žmoniją iš balos ir įstatyti į šviesų doros kelią, — žodžių sakant, kaip nusikračius visomis tomis nedorybėmis, kuries valsčiaus kambaryj esti paprastai daromos? Šitie klausimai čia susirinkusiam jaunimui nė į galvą neatėjo. Jie manė čia varginti ne savo galvas, tik kojas, taigi ir susirinko šį vakarą bėgioti visą naktį po visus kambario kampus poromis susikibę. </p> 
<p>		Tai į kampą, tai iš kampo</p> 
<p>		Vaikiai mergas suka, tampo.</p> 
<p>Marikė nebuvo iš pirmųjų, bet ir ne iš paskutiniųjų atėjusių į tą susirinkimą. </p> 
<p>Šeimininkas pasveikino ją labai maloniai prie durų ir paprašė eiti toliau, pats gi sveikinos su kitais ateinančiais svečiais. Marikė pakalbėjo valandėlę su viena savo pažįstama ir priėjo prie kitos, bet kame ji tik valandėlę pastovėjo, visur paliko šlapumo. Kaikurie tai pastebėję; pradėjo kits kitą kumščioti ir pasityčiodami rodyti į tas šlapias vietas ir į Marikę. </p> 
<p>Marikė nebegalėjo tvertis del gėdos ir manė esą reikalinga pasiaiškinti. </p> 
<p>—	„Atsiprašau gerbiamąją draugiją,— prabilo drebančiu balsu,— tas šlapumas man pirmą kartą mano amžiuj atsitinka; aš tamstos užtikrinu, kad jis iš mano... avalinės paeina.“</p> 
<p>Kadangi Marikė nenorėjo visai išaiškinti dalyką, ir prisipažinti, kad jos paviršutiniai gražus batukai, apačioj buvo kiauri ir ateinant kaip ryte priryjo sniego su ledais, kurie sušilę pradėjo tirpti ir varvėti,— niekas nenorėjo jai tikėti, kad batukai šlapintų grindis. Tas aiškinimas dar labiau sukėlė visų juoką. Kaikurie nebegalėdami suvaldyti lupų, pradėjo baisiai prunkšti. Mergelė atėjo linksmiausiame upe, bet nuo pat pirmojo žingsnio jo visai neteko. </p> 
<p>Namų šeimininkas, norėdamas atitraukti susirinkimo domę nuo taip keisto atsitikimo ir išdildyti nemalonų įspudį, liepė muzikantam griežti suktinį. Muzikantų buvo du: smuikininkas ir armonininkas. Jų dviejų griežimas buvo labiau panašus į svirplių čirškėjimą, negu į tikrąją muziką. Juodu ir atsisėdo svirplių vietoj — prie krosnies. Bet susirinkusieji muzikos dalykuose nebuvo išlepinti, taigi gana buvo to čirškėjimo; kad visus įtraukus į tokį šokimą, jog iš aslos dulkės, o iš nugaros garas ruko. Raštininkas šoko su Marike kad išdildžius nemalonų įspudį, sukos su ja lig kol abiemdviem prakaitas pradėjo varvėti. Marikei vėl sugrįžo geras upas: ji užmiršo visą tik ką pritirtą nemalonumą, sukos ir sukos į rinkį, tik umai šokėja suklyko: a-jai, a-jai! Ir pasilenkusi pradėjo spaudyti koją.</p> 
<p>—	Kas yra? kas čia pasidarė? ar aš bučiau ant kojos užlipęs? — rodos nejančiuos tai padaręs. Nebe pirmą kartą šoku, esu šokęs net su grapienės kambarine pas daržininką vakarėlyj — vis eidavo dailiai; rodos šokėjas esu nesugriuvęs.</p> 
<p>Visi šokėjai sustojo, sužiuro į vaitojančią Marikę ir galvas kraipė. </p> 
<p>Marikė negalėjo pergalėti savo sopulių ir išreiškė norą eiti į virtuvę. Šeimininkas pasisiulė ją tenai vesti, bet ši užsispyrė, kad negalinti niekam leisti kartu eiti. Ir viena — vienintelė teeisianti. Nušlubavo į virtuvę, kame Magdė čirškino visokių mėsgalių svečiams; sėdos ant suoliuko ir sako: </p> 
<p>— 	Magdute, meldžiamoji, kaip Dievą myli, ar tu išlaikysi sekretą? aš tave paprašyčiau padaryti man gaileširdingą darbą.</p> 
<p>—	Na, ką del sekreto, juk tu žinai, Marele, kad aš ne pliuškė, bet tu matai, kad aš dabar esu labai užimta. Laikas vėluostas, aš gi ir taip jau pasivėlavau su vakariene. Žinai, tas musų ponaitis nelabai valdo savo liežuvį,— pavėluosi kokį pusvalandį, tuoj: Magde, ar tu pas velnį kumose buvai! ar tave kipšas apstojo, kad lig šiol dar neparuošta?</p> 
<p>—	Ale ne, Magdute, vienos valandėlės, vieno akies mirksnio darbas. Žiurėk, balandėle, mano dešinėj kojoj turi buti didelė, didelė rakštis. Ištrauk ją, meldžiamoji, ir aprišk kokia skarele žaizdą.—</p> 
<p>—	O, biaurybė, net ir galas pasikavojęs, visas sulindęs. Palauk, mano miela, aš pasiimsiu peilį, nutversią kaip norint su jo viršune ir nykščio nagu, gal pasiseks.—</p> 
<p>Ir ištiesų pasisekė stipriai nutverti rakšties galą. Magdė ranką į save timt,— Marikė nesuskubo sušukti: a-jai! ir pasirodė virėjos rankoje kruvina nuo grindų atplyšusi balanėlė. </p> 
<p>—	Aš sakiau ponaičiui, kad reikėtų padailinti grindis, jeigu mano tenai šokius daryti. Juk tu žinai, sueina tie vyrai su batais visokiomis geležimis pakaustytais, išspardo, išdrasko aslą, kad jos nė žmoniškai išplauti nebegalima. O ponaitis ir sako: „Kam čia niekus tauziji,“ —  „Tu“ — sako, — „tik veizdėk savo, kad man butų grindys gerai išplautos“. — Nors, mat, ir raštininkas, mokytas žmogus, klesas ėjęs, dar to neišmano, kad bateliai visuomet pirma iš apačios nusidėvi ir praplyšta.</p> 
<p>		Iš viršaus vis dar bespindi,</p> 
<p>		Apačioj pirštai išlindę.</p> 
<p>Ištraukus raikštį, Magdė aprišo žaizdą skarele ir patarė nebešokti šį vakarą, kad nepadauginus kraujo bėgimo. Bet ir be šokimo, tik ką Marikei įėjus į kambarį, kraujas prasimušė pro tą aprišimą ir pradėjo lašėti ant aslos. </p> 
<p>		Kur tik koją ji padėjo,</p> 
<p>		Čia jos kraujas ištekėjo.</p> 
<p>— 	Vaje vaje,— stebias antrame krašte — nebėr dorosios su ta mergele.</p> 
<p>Ir vėl ima šen ir ten prunkšti per nosis. Vieni šnypšti savo nosį be jokio reikalo, kiti suka ją į kampą, kiti vėl murda į burną nosinį, pro kurį, kaipo garas pro atsuktą garvežio vamzdelį, prasimuša aštrus mergelių ki, ki, ki! </p> 
<p>Nors Marikei buvo labai nemalonu išeiti pirmajai iš to susirinkimo, ypač gaila jai buro išsižadėti ilgesnio draugavimo šį vakarą su raštininku, su kuriuo buvo jau kaip ir sukalbėjusi, susituokti, tečiau numanė, kad jai jau laikas prasišalinti. Šokti ji nebegalėjo del žaizdos, kuri butų paleidusi dar labiau kraujo. Susirinkimui juokų, o jai širdies sopulių buvo jau gana. </p> 
<p>—	Neapsakomai gaila man apleisti taip mielą ir brangią draugiją,— pasiskundė šeimininkui, — bet turiu eiti namo.</p> 
<p>— 	Prašom tikėti, kad man dar labiau gaila persiskirti su tamsta šiandien taip anksti, — atsakė raštininkas.</p> 
<p>Nusiminęs palydėjo ją valandėlę ir kaipo paguodą pasakė, jog jis mano savo prižadėjimus greitu laiku išpildyti. Marikei net akys prašvito. Pagrįžo namo kad ir su žaizda kojoj, tačiau gerame upe, ir lauke tos valandos, kuomet raštininkas ateis su piršliu.</p> 
<p>Vakaras pas raštininką pasibaigė, kaip paprastai tokie dalykai baigias. </p> 
 </div>
<div type="chapter">
<head>III</head>
<p>Rašymas ištikrųjų manė vesti Marikę, Nemalonus aną vakarą atsitikimas sužadino jo širdyj kažin kokį gailestingumą. Yra net ir vyrų taip geraširdžių, kad jie be ypatingos meilės vien gailestingumo delei, atjausdami nelaimingą mergelės padėjimą, pasižada ją vesti. Rašymas turėjo šiek tiek meilės, šiek tiek gailestingumo del Marikės, taigi mazgas mezgės savaime. Kad neapleidžius amžiais įvesto papročio, reikėjo paimti piršlį — tą vestuvių advokatą ir jo draugijoj pradėti dalykas su visa iškilme ir ceremonijomis. </p> 
<p>Miestelyj, kame musų aprašomoji istorija atsitiko, buvo garsus piršlybų žinovas, vardu Šalaputris. Nežinia, ar ta jo pavardė buvo ir knygose užrašyta, ar ją iš savo kaimynų dovanomis yr gavęs už gerą patarnavimą, tik niekas jo kitaip nevadino, kaip Šalaputriu. Jis pats save irgi Šalaputriu vadindavo. „Esu Šalaputris — nei šiaip nei taip“. Mat, jis turėjo priežodį „nei šiaip nei taip“, kurį dažnai vartodavo, nežiurint į tai, ar tas priežodis kur pritikdavo, ar tik juokų padarydavo. Buvo tai vyras apie penkias dešimtis metų su viršumi. Liežuvį turėjo lankstų, kaip botagą; o išmetęs keletą burnelių, tarškėdavo geriau, neg paleistas malunas. </p> 
<p>Pasivadino Rašymas Šalaputrį pas save, pavaišino jį, išgėrė kartu su juo keletą burnelių ir priėjo stačiai prie dalyko. </p> 
<p>— 	Žinai ką, kaimyne Šalaputri, man jau apie trisdešimtis metų amžiaus, aš manau pradėti rimtai gyventi. Iki šiol kas tai do gyvenimas; daužais žmogus po visus pašalius, perdaug išgeri, permaž temiegi, perdaug išleidi, niekas tavęs nepersergi. Kuomet aš turėsiu gyvenimo draugę, jau busiu nebe vienas: bus kam ir nuliudusį palinksminti, ir išalkusį pavalgidinti; na, jeigu atsitiktų kartais kokioj geroj draugijoj ir perdėti begeriant, tai neatsibusi rytą batais apsiavęs, kailiniais apsivilkęs, bet lipšnios rankelės taip dailiai tave nurėdys, kad nė juste nėjusi, tik atsibundi lovoj gražiai apklostytas, sušilęs, išsiprakaitavęs, kaip nebereikia geriau.</p> 
<p>—	Tamsta, poneli, — nei šiaip nei taip — išmintingai kalbi. Mat, kur jau — nei šiaip nei taip — mokyta galva — vis mokyta. Yra, žinoma, ir nelaimingų moterysčių, bet mes apie tas nekalbame: kvailių tai dalykas stoti į nelaimingą moterystę. Žmogus, kuris yra — nei šiaip nei taip — klasėj išėjęs, visuomet išmintingai elgias. Atsiprašau, juk tamsta esi — nei šiaip tei taip — klases išėjęs?</p> 
<p>—	Aš esu ne tik išėjęs, bet ir išsėdėjęs klases, ir tai ne by kokias — pačios miesto mokyklos. Mat, ten tik miestelėnų vaikai, kurie esti labiau išsilavinę, negu sodiečių liurbiai, buna mokomi; dabar jau pradėjo į ją priiminėti ir kaimo vaikus, ta sąlyga, kad mokėtų sau patys nosį nusišnypšti.</p> 
<p>—	Taip, taip, matome, kad tamsta esi labai ilgai klasėse sėdėjęs: tokiu rimtu vyru trumpu sėdėjimu negi paliksi. Nors mokykla kuną silpnina, bet sielą stiprina.</p> 
<p>—	Mano siela tuko mokykloje visokiomis mokslo žiniomis penama kai arklys avižiniais miltais, bet kunas, gerdamas troškų mokyklos orą, kaip kempinė išdžiuvo, kad net lig šiol negalėjo atsigauti. Tamsta, mat, kaip gražiai atrodai mokyklos kvapo neuostęs. —</p> 
<p>—	Nors tamsta, kaip matyti neėsi iš stipriųjų, bet turi — nei šiaip nei taip — gana jiegų moteriškę suvaldyti. Mokėjimas valdyti savo pačią yra pirmoji, vyro priedermė. Taigi dabar visupirma man reikėtų žinoti, kas yra tamstos — nei šiaip nei taip — išrinktoji mergelė. —</p> 
<p>—	Aš, tiesa pasakius, jokio rinkimo kaip ir nedariau. Pačios aplinkybės šiek-tiek rišo mane su Puodžių Marike, ją tik ir manau vesti.</p> 
<p>—	Kiek ji atneštų — nei šiaip nei taip?</p> 
<p>—	Atneštų, žinoma, visą, ką tik tėvai duotų, bet aš su jais dar nekalbėjau; pagaliau butų nemandagu apie tai teirautis, ypatingai nenorėjau to klausimo pakelti delto, kad Marikė nemanytų, buk aš ne jos, tik jos turtų ieškąs. Taigi palieku tą opų klausimą tamstai išrišti.</p> 
<p>—	Aš tą klausimą — nei šiaip nei taip — pripratimo patrauktas padariau. Bet su amžiu pilnu visokiu prityrimu, įsitikrinau, kad, einant į moterystę, reikia ne turtų, tik doros jieškoti. Doriausia mergelė yra visuturtingiausia, nors ji vieną sijonėlį teturėtų; su ja busi ir laimingas, ir turtingas.</p> 
<p>—	Aš turtų, saugok Dieve nejieškau. Gražios, gyvos akelės, dailus veidelis man užvis labiau patinka. —</p> 
<p>—	Ar žinai tamsta, kad dailiame veidelyj dažnai sėdi raguota raganėlė; o juk siela, ne veidas, daro žmogui sielvartą. Jau daug metų, kaip aš varau piršlybų amatą. Visokių buvo atsitikimų. Stengiaus visuomet sužinoti, kaip ir iššnipinėti, kame yra turtingiausios mergelės, arba kame jautriausios tėvų širdys, kad galėčiau daugiau išgauti vestuvių dovanų dukteriai. Žinių turėdavau kiek gana, todel į mane kreipdavos daug vaikinų. — Mergelės gi visuomet esti su manim neapsakomai mandagios, švelnios, lipšnios — nei šiaip nei taip — kaip medvilnė, nors į ausį kišk. Į porą suvesti man sekdavos. Vyras gavęs su pačia kartu ir karvę, savąją piaudavo puotai. Vestuvės budavo trukšmingos ir linksmos, taip jog rodydavos, štai pagaliau žmogus atrado sau amžiną laimę ir šioj ašarų pakalnėj. Bet moterystės gyvenimas, kažin delko, vis budavo nevykęs. Keikdavo mane vyrai, keikdavo — nei šiaip nei taip — ir moterys. —</p> 
<p>—	Delko jie tamsią keikdavo? juk jie liuosa valia sutikdavo vesti ar tekėti?</p> 
<p>—	Liuosa — tai liuosa - nei šiaip nei taip, — bet kuomet valia yra liuosa, tai delto ją kiekvienas ir gali — nei šiaip nei taip — sukinėti į visas puses, kaip rodyklę. Kad nebutų liuosos valios, kaip aš bučiau galėjęs įkalbėti kuriai, kad ji ištekėtų už Petro, ar už Jono?—</p> 
<p>—	Jeigu tamsta apgaudavai, žinoma, vertas budavai iškeikimo. —</p> 
<p>—	Apgauti? Kam gi butų tie kvailiai, jeigu jų neapgavus? Išmintingą neapgausi, —kągi daugiau apgausi, jeigu ne kvaili? Išmintingą galima pamokyti, kvaili nepamokysi, — viena, ką jam gali padaryti, tai apgauti. —</p> 
<p>—	Tamsta man rodais pavojingas, gali ir mane apgauti. —</p> 
<p>—	Saugok, Dieve, kad aš tamstą, kuris — nei šiaip nei taip — esi mokslus ėjęs, apgaudinėčiau. Aš su tamsta ir noriu, kaipo su išmintingu vyru pasikalbėti. Kuomet man moterystės ryšiai nesisekė, aš ir manau — nei šiaip nei taip,— ar čia koks nelabasis painijas, ar aš savo amato dalyko visai neišmanau, nors šiaip žmonės mane laiko per gudragalvį. Tik klebonui nepatinka mano gudrumai. Kuomet aš nueinu pas jį su jaunaisiais ar užsakąs paduoti, ar jau moterystę užrašydinti, noriu šį tą už juos pakalbėti, man klebonas kaip su kirviu ir nukerta: „Aš ne su tamsta kalbu, tamsta čia visai nereikalingas, prašom nesikišti į musų kalbą.“ Kaip gi man nesikišti jei mano jaunieji, paklausti, kiek yra Sakramentų, ir vienas, ir ir antras: „Mik-mik, mik-mik — nežinau, užmiršau. Juk čia reikia paaiškinti, kad juodu — nei šiaip nei taip — išsigando, pirmą kartą išgirdusiu tokį klausimą. Mat, jeigu pasakysi, kad - nei šiaip nei taip — užmiršai, ar nežinai, tai liepsnei šiaip nei taip — atsiminti, ar išmokti, bet jeigu toj valandoj išsigandai, tai gali atsipeikėti namo važiuodamas, ir užsakai gali buti užrašyti. Reikia mokėti dalykas išaiškinti. —</p> 
<p>—	Sakyk, iš kur tamsta toki gudrumą įgijai mokslo neėjęs? —</p> 
<p>—	Man Dievas jau iš prigimties — nei šiaip nei taip — davė lapės gudrumą, aš gi jį išlavinau, skaitydamas visokių knygų, kuriai parašė irgi nemaži galvočiai.</p> 
<p>—	Na, o apie piršlybas ar neskaitei kokių knygų, ar yra tokių? —</p> 
<p>—	Kuomet man vyrai pradėjo piktžodžiauti: „Tu pragaro plepi, kad tu prasmektumei! kokią tu man pačią įkalbėjai imti? tur buti iš pragaro dugno ją ištraukei, — nei proto nei doros,“ — aš sau ir manau, kad savo amatą gerai varyti galėčiau, turiu pažinti moteris. Einu tat vieną šventadienį po pamaldų pas kleboną ir sakau — nei šiaip nei taip — kleboneli, duok man gerą knygą, kuri mane pamokytų apie moteris, man tenka su jomis daug kalbėti, bijaus, kad jos mane neapgautų. Jas gerai pažinęs nepasiduosiu. — „Gerai,— sako klebonas,— „aš tau duosiu didžiausio pasaulyj galvočiaus knygas, pagal pačios Šventosios Dvasios įkvėpimą surašytas. Še tau Salamono raštus, — tik juos gerai suprask, nepaklysk beskaitydamas; jeigu ko nesuprasi pasiklausk manęs. Čia rasi nepaprastai didelę išmintį.“ —</p> 
<p>—	A, Salamonas,— girdėjau apie jį; mokykloj budamas gavau iš kunigo papeikimo, kad nemokėjau papasakoti jo istorijos. Jis buvo didis galvočius, pas jį plaukė iš visų kraštų karaliai ir karalienės; ypatingai daug moterų troško su juo pasikalbėti, žingeidaudamos pažinti jo išmintį. Na, žingeidu, ką jis sako apie moteris? —</p> 
<p>Parsinešęs tą Šventojo Rašto knygą namo, aš — nei šiaip, nei taip — persižegnojau, pabučiavau ją ir ėmiau skaityti. O, Dievuliau, tu manot kokia išmintis, kaip tenai moteris aprašytos: jeigu kuri gera, tai taip išgirta, kad nors ją gyvą į dangų kelk; jeigu kuri papeikta, tai taip aprašyta, kad tuč—tuojau turėtų ją pragaras praryti, jeigu Dievas lig laiko nesuturėtų. Ot, sakau, Salamonas, tas tai galėtų buti geras piršlys. Jis žino, ko yra verta — nei šiaip nei taip — kiekviena moteriškė.</p> 
<p>—	Kaip Salamonas rašo — kurių yra daugiau moteriškių gerų, ar blogų?</p> 
<p>—	Ar žinai tamsta, prašom neišsigąsti: Salamonas — nei šiaip nei taip — sako, vyrų tik vieną gerą iš tukstanties teradęs, moterų gi iš visų nė vienos neradęs.</p> 
<p>—	Kaip gi tai yra? tamsta sakai, buk Salamonas taip gražiai išgyręs geras moteris, bet ką jis galėjo girti, jeigu nė vienos nėra geros?</p> 
<p>—	Ei, Salamonas visgi Salamonas, kuomet jis kalba, tai kaip tik Salamonas kalba. Jis pasakė, kad tokios moters, kokios jis norėtų, kad butų, nerado. Vadinas, kiekviena iš jų turi šiokių tokių silpnybių ir ydų. Mažiau silpnybių teturinčios ir yra Salamono išgirtosios moteris.—</p> 
<p>—	Ką gi tat sako Salamonas apie gerąsias moteris? —</p> 
<p>— 	Na, tik tamsta — nei šiaip nei taip — klausykis. Salamonas vadina malone ant malonės šventą ir padorią moteriškę. Ji esanti taip graži ir skaisti, kaip saulė, kuri užteka pasauliui Dievo augštybėse,— neišgriaunanti, kaip kvailioji moteriškė namų, bet pati statanti juos savo rankomis, — pas savo vyrą, randanti tikrą pasitikėjimą, — duonos dykai nevalganti, bet susijieškojus vilnų ir linų verpianti,— pusnaktyj atsikelianti, kad pavalgidinus namiškius ir tarnaites,— savo rankas atidaranti vargdieniams ir beturčiams,—savo burną teatidaranti išmintingai kalbai, o jos liežuvis gaileširdystės įstatų tesilaikąs. Už tat atsistoję jos sunųs ir su didžiausia pagarba apskelbę ją laimingiausia. Net pats vyras atsistojęs, kad ją pagarbintų.</p> 
<p>—	Gana, gana, tegaunu tik aš pagal to aprašymo žmoną, busiu laimingiausias iš visų vyrų. Bet pasakyk man, meldžiamasis, ką Salamonas rašo apie blogąsias — moteris?</p> 
<p>— 	Salamonas sako, pamatęs vėplą jaunikaitį, kuris ėjęs gatve pro paleistuvės namų kertę. — Atsiprašau — nei šiaip nei taip — ponaitį, aš neužtikrinu už Salamoną, bet nemanau, buk tamsta esąs tas vėpla. Išeinanti tat jį pasitiktų paleistuvė — plepė ir suvyliuotoja nekenčianti ramybės, kurios dorosios moteriškės nesiliauja jieškojusios, negalinti namie ant savo kojų pastovėti: tai lauke, tai gatvėj, tai prie kerties vis vyliojauti vėplas jaunikaičius. Salamonas liepia saugotis moteriškės gudrumo. Iš paleistuvės lupų žodžiai išeiną taip saldus, kaip medus tekantis iš korių; jie esą taip malonųs, lipšnųs ir dailųs, kad nė pati alyva nebegalinti buti dailesnė; bet jos paskutinieji dalykai esą kartus, kaip mėtylės ir aštrus, kaip dviašmenis kalavijas; jos kojos žengią mirtin, ir jos žingsniai eina prapultin. Atsitolinti liepia Salamonas nuo jos ir nesiartinti prie jos namų durų. Mirtis yra karčiausias dalykas, bet Salamonas radęs moteriškę dar kartesnę, negu mirtis. Kas patinkąs Dievui, išvengiąs jos, nusidėjėlis gi esąs jos pagautas. —</p> 
<p>—	Tesergie mane Dievas nuo tokios moteriškės. —</p> 
<p>—	Per amžių amžius. Amen, — pridurė Šalaputris.</p> 
<p>—	Ar žinai tamsta, aš, kaipo nusidėjėlis, pradedu bijotis, kad nepakliučiau į tokios biaurybės nagus, mat, Salamonas sako: „kas yra nusidėjėlis esti jos pagautas“.</p> 
<p>—	Jeigu tamsta nori išsisaugoti tokios moteriškės, aš tamstai patarčiau — nei šiaip nei taip — nesusidėti su Puodžių Mare. Tiktai tamsta atsimink anuos Salamono žodžius: „Nepakentanti ramybės, negalinti namie ant savo kojų pastovėti, tai lauke, tai gatvėj, tai prie kertės“....</p> 
<p>—	Ar žinai tamsta, kad į ją tie Salamono žodžiai gali buti visai taikomi. Nors aš jai buvau prižadėjęs, bet pradedu bijotis, — neduok, Dieve, gal paskui per vėlu pasirodyti, kad jos paskutinieji dalykai yra kartus, kaipo mėtylės ir aštrus, kaipo dviašmenis kalavijas.</p> 
<p>—	Ką del prižadėjimo, suprantama, kad kiekvienas prižadėjimas visuomet yra daromas ta sąlyga: jeigu bus galima. Čia nereikia nė Salamono galvos. Jeigu tamsta prižadėdamas manei, kad su ja visi dalykai bus saldųs, paskui gi įsitikrinai, kad paskutinieji dalykai bus kartųs, tai aišku, jog savo prižadėjimų — nei nei šiaip nei taip — negali pildyti.</p> 
<p>—	Gerai, bet ar tamsta žinai tokią mergelę, kuri butų kaipo saulė užtekanti pasauliui Dievo augštybėse?</p> 
<p>—	Aš manau — nei šiaip nei taip — kad Kepalo Barbora yra maždaug panaši į Salamono gerąją moteriškę.</p> 
<p>—	A, Kepalaitė, pažįstu ją, butų nieko mergelė, tik ji yra puiki: aną dieną buvo pas mane jaunimo susirinkimas; buvo ir ji prašyta, bet nenorėjo ateiti ir dar pasakiusi: „Kuomet pas kavalierių renkas mergos, kvailybių ir niekų bus gana ir be manęs“.</p> 
<p>— 	Ar tai pas tamstą buta? Aš girdėjau, ji — nei šiaip nei taip — pasakiusi:</p> 
<p>		„Kiekvienas bernas net kvailys</p> 
<p>		Mergas iš proto išvarys“.</p> 
<p>—	Ar ne į mane ji čia taikino? bet kuomet eilėmis kalba, viskas dovanotina, nes poetai naudojas ypatinga laisve. Aš labai norėčiau gauti pačią, kuri mokėtų rašyti eiles. Mat, šiaip jau plepėti kiekvienas sugeba, ypatingai moterys. Bet paplepėk eilėmis, tai į tave žiurės žmonės kaip į kokį dievaitį, pavadins didvyriu ir... nežinau kuo.</p> 
<p>—	Aš tamstai patarčiau vesti Barbikę ne delto, kad ji gali eilėmis kalbėti, bet delto, kad ji yra rimta ir išmintinga mergelė.</p> 
<p>—	Ar senai tamsta ją pažįsti?..</p> 
<p>—	Aš ją pažįstu ne labai senai, bet labai gerai. Turėjau del jos šiek-tiek nemalonumų, bet tie nemalonumai buvo gausiai apmokėti. Savo pasielgimu ji mane daug ko išmokė ir piršlybų amate. Jeigu dabar man pasisektų tamstai ją išpiršti, tai ačiu jos pamokoms. Pirma man atsitikdavo turėti reikalo su mergelėmis minkšto budo. Vyro pageidavimas joms atima protą: užmiršta apmąstyti, ar bus galima su juo visą amžių laimingai gyventi, ar gal reikės be paliovos ašaras lieti. Jų paskutinis žodis:</p> 
<p>		Duokite man vyrą,</p> 
<p>		Nors jis velnias yra.</p> 
<p>Barbikė kas kita: ji sako: </p> 
<p>		„Aš vyrą tik tokį tenoriu,</p> 
<p>		Kuris prisiektų prieš altorių,</p> 
<p>		Kad dievobaimingai gyvens.</p> 
<p>		Lig kolei visiškai pasens.“</p> 
<p>—	Mane labai interesuoja Barboros mokėjimas eiliuoti, kokia tai butų man garbė, jeigu aš gaučiau — žmoną poetę! Tuokart ir mano pavardė pragarsėtų visoj Lietuvoj, o gal ir visame pasaulyj. Aure, Maironio, Jakšto ir kitų musų dainių vardai iš kažin kur ištraukti, o kaip yra garsus visoj Lietuvoj. Turime Maironio „Pavasario Balsus“. Kaip gražu butų, jeigu dar turėtumėm: Rašymienės „Vasaros, Rudens ir Žiemos Balsus“.</p> 
<p>—	Tamsta esi nebe pirmas, kuris — nei šiaip nei taip — norėjo paimti tą mergelę del jos poetiško talento. Tamsta, tur buti, pažįsti musų valščiui garsų Jurgį Kuprių. Jis save vadina pirmeiviu ir laisvamaniu. Mat, jis vis eina pirmyn, nežiurint į tai, ar sau kame kaktą prasimuš, ar į balą įkris, — vis mano ne taip, kaip reikėtų manyti, bet taip, kaip patinkama; nes, jeigu kas mano taip, kaip reikia, nebegali manyti, kaip nereikia, žodžiu sakant, nebegali buti laisvamanis, bet priverstas yra manyti, kaip reikia.</p> 
<p>—	Jurgis Kuprius man gerai pažįstamas.</p> 
<p>—	Na, tai klausykis, jeigu tamsta jį pažįsti. Ateina jis vieną kartą pas mane ir sako: „Šalaputri, aš pas tave atėjau prašyti, kad man padėtumei prikalbėti Barborą Kepalaitę už manęs tekėti. Ji man labai patinka, bet aš jai nepatinku. Tu moki gerai kalbėti, gal jai įkalbėsi, kad aš jai patikčiau“. „Bet ar tikrai žinai, kad jai nepatinki?“ paklausiau. Jis-šmukšt-ištraukia ir kišenės laišką ir sako: „Še žiurėk, ką ji man rašo.” „A, tai judu gerai pasižįstata, kad ji net laiškus į tamstą rašinėja“, ištariau imdamas į ranką raštą.</p> 
<p>— 	Yra tai atsakas, į mano laišką, kuris buvo šitaip parašytas. Ir ištraukęs iš kišenės antrą popierį, ėmė skaityti:</p> 
<p>Gerbiamoji Tamsta, </p> 
<p>Nors neturėjau laimės asmeniškai pažinti Tamstą, bet, kadangi Tamsta žinoma esi visoj apylinkėj, kaipo išmintinga mergelė, tai ir aš, esu daug prisiklausęs apie Tamstos gražų budą ir nepaprastus gabumus. Man ypatingai patinka, kad Tamsta moki gražiai kalbėti ir rašyti eilėmis. Mano didžiausias troškimas yra — gauti tokią pačią, kaip Tamsta. Kadangi antros tokios aš neatrandu tai drįstu prašyt Tamstą neatsakyti man savo rankelės, nes jeigu Tamsta atsisakytumei už manęs tėkėti, aš bučiau nelaimingiausias pasaulyj. </p> 
<p>Nerašau apie tai, kaip laimingai galėtumei su manim gyventi lig amžiaus galo: gana bus mano žemiau padėtojo parašo, nes manau, jog ir aš, nors Tamstai dar asmeniškai nepažįstamas, esu gerai žinomas. Vieną dalyką turiu paaiškinti: kad Tamsta, kuri esi labai tikinti ir karštai mylinti Dievą, nemanytumei, buk ištekėjus už laisvamanio vyro, negalėtumei palikti kaip buvus. Aš prižadu niekuomet netrukdyti Tamstai tikybos pareigas pildyti.</p> 
<p>Negalėdamas susitikti su Tamsta viešuose susirinkimuose, pradrįsau kreiptis į Tamstą aišku, prašydamas leisti man ateiti kartu su piršliu į Tamstos namus. </p> 
<p>Buk sveika, mano miela Barbike, </p> 
<p>Atkreipk į mane savo akikę. </p> 
<p>	Su tikra pagarba Jurgis Kuprius.</p> 
<p>Perskaitęs savo laišką, įkišo jį atgal į kišenę ir sako: „Skaityk dabar jos atsaką“. Aš atlankščiau paduotą man popierį ir skaitau. </p> 
<p>Jusų Sveikata, </p> 
<p>Man nuostabu, kad Tamsta mane-asmeniškai nepažindamas-vadinai „savo miela”. Nestėbėčiaus, jei Tamsta butumei tikintis, nes krikščioniškoji artimo meilė apima visus: pažįstamus ir nepažįstamus. </p> 
<p>Ačiu Tamstai, kad laikai mane verta buti savo žmona. Bet aš labai branginu savo mergystę ir tik tuomet jos teišsižadėčiau, kuomet galėčiau buti įsitikinusi, kad neprarasdama savo asmeniškos amžinos laimės, galėčiau kitą laimingu padaryti. Negaliu suprasti, kaip galima stoti į moterystę su žmogumi, kurio negalima tikra, amžina meile pamylėti. Tikintis butinai reikalauja amžinos meilės; laikinoji negali jį patenkinti. Kas tai per meilė, kuri pranyksta? kokia iš jos gali buti nauda? Vienas tik užsivylimas, Tikroji meilė linki mylimajam viso to, ko ir sau — viso, kas yra gera, kas gali padaryti žmogų laimingu. Kaip žmogus negalėtų nusiraminti ir butų nelaimingas, jeigu jis pats negalėtų pasiekti to, kas yra gera, kas yra reikalinga jo laimei,— taip lygiai negalėtų nusiraminti ir butų nelaimingas, kuomet jis matytų savo mylimąjį esant tokiame padėjime. Mano didžiausia laimė, kad esu Dievo paskirta danguj per amžius gyventi. Jeigu aš tą laimę prarandu, viskas prarasta, ir niekas nebegali mane palinksminti nei šiame, nei ateinančiame gyvenime — esu nelaimingiausia. Jeigu mano mylimasis praranda tą laimę, aš turiu jį laikyti nelaimingiausiu. Kadangi tai mano mylimasis, aš turiu buti kartu su juo nelaiminga, nes atjaučiu jo nelaimę lygiai, kaip ir savąją. Arba abudu laimingu, arba abudu nelaimingu. Negali buti laimingas mylintis, kuomet nelaimingas yra mylimasis. </p> 
<p>Aš, kaipo tikinti, žinau, jog ir šiame  gyvenime tiek tegaliu buti laiminga, kiek aš esu vienybėj su Dievui ir Jį myliu. Apie ateinančio gyvenimo amžiną laimę be Dievo nėr kas ir kalbėti. Tamsta gi, nepripažindamas Dievą, negali nė svajoti apie tą begalinę laimę, kurią man duoda tikėjimas, ir visai pasitenkintumei, jeigu tik aš padauginčiau Tamstos laikiną laimę. Bet ar man gana to butų? Ar aš galėčiau tuo patenkinti savo širdį? Ne ir ne, aš negalėčiau nusiraminti. Nors tamstai šiame gyvenime nieko netruktų; nors visi Tamstos norai ir pageidavimai galėtų buti patenkinti, aš turėčiau verkti, matydama, kad Tamstos laimė yra apgaulinga ir nepastovi, kad jos galas vis labiau ir labiau artinas — kad štai ateina valanda, kuomet Tamsta įsitikrinsi, jog buvai apgautas, ateina valanda amžino gaileščio ir amžino nusiminimo — valanda, kuomet tamsta pajusi savo nelaimę, bet nebegalėsi jos išvengti — valanda, kurioj aš turiu amžinai skirties su savo mylimuoju! Kur dingti tuokart su ta meile, kuri reikalauja amžinos vienybės?!</p> 
<p>Arba reikėtų išmesti ją iš širdies, arba įkristi į amžiną ir beviltį nuliudimą. Tamsta turi tiek išminties, kad gali suprasti, jog tikrai mylintis negali šaltai ir abejingai žiurėti į tokį savo mylimojo stovį. </p> 
<p>Gal Tamsta pasakysi: reikia pasiaukoti artimo laimei. Taip, žinoma, bet tas pasiaukavimas tuomet tegali buti reikalingas, kuomet artimo laimę galima įvykdinti. Aš Tamstai išrodžiau, kad negaliu buti laiminga palikdama Tamstos žmona. Jeigu taip, argi Tamsta galėtumei buti laimingas, matydamas savo žmoną esant nelaiminga? Jeigu galėtumei, aš Tamstai patarčiau niekuomet nevesti, nes man gaila tos mergelės, kuri pakliutų į beširdžio žmogaus nagus. </p> 
<p> Aš negaliu ištekėti už tokio vyro, su kuriuo vaikų auklėjimas negali buti tikrai krikščioniškas. Katrą turėtų sekti vaikai — tikinčią motiną, ar netikėlį tėvą? Vieną iš dviejų arba jie bus tikintis, arba netikėliai. Jeigu jie butų netikintis, del tos pačios priežasties, del kurios aš bučiau nelaiminga, turėdama netikėlį vyrą, dar labiau turėčiau buti nelaiminga, turėdama netikinčius vaikus, nes jie negalėtų buti man mažiau mylimi, negu vyras. Jeigu jis butų tikintis, del tos pačios priežasties, del kurios aš bučiau nelaiminga, turėdama netikėlį vyrą, jie dar labiau butų nelaimingi, turėdami netikėlį tėvą, nes vaikų širdis nemažiau reikalauja mylėti tėvą, negu pati mylėti vyrą. Moterystė butinai reikalauja vienybės: be vienybės negalima nė įsivaizdinti laimingos moterystės. Sveikas prašai paduoti ranką, kad ištraukus sveiką iš didžiausios nelaimės. Aš sutinku su tuo, kad Tamsta esi didžiausioj nelaimėj, bet Tamsta pats nematai, kame ištikrųjų yra ta nelaimė. Visudidžiausia Tamstos nelaimė yra tikėjimo praradimas. Aš neatsisakau gelbėti Tamstą, kiek aš galiu. Vienintelė pagalba, kurią Tamsta iš manęs gali gauti, tai malda, kad Dievas pagrąžintų Tamstai tikėjimą. Aš labai atjaučiu kiekvieno žmogaus nelaimę del tikėjimo praradimo ir meldžiu Dievą, kad apšviestų visų netikėlių protą. Kiekvienas išmintingas sutvėrimas, Dievo pašauktas danguj gyventi per amžius, yra man brangus nors ir delto, kad tai mano busiąs amžinas draugas. Tamsta gi, kuris į mane kreipies, esi man dar brangesnis jau delto, kad kreipeis. Taigi ypatingai melsiu Dievą, kad suteiktų Tamstai tikėjimo malonę.</p> 
<p>	Su pagarba Barbora Kepalaitė.</p> 
<p>—	Ar žinai tamsta, juk tai vyro ne moters galva. O, kaip aš bučiau laimingas, jeigu ji sutiktų už manęs tekėti! Tai ne Puodžių Marikė. Su Marike gerai pašokinėti, su Barbike malonu gyventi.</p> 
<p>—	Taip, ta galva verta stovėti ant gero vyro pečių. Ką aš begalėjau pasakyti Kupriui perskaitęs tą laišką? Aš jam — nei šiaip nei taip — sakau: čia brolau nieko kito negalima padaryti, kaip tik laukti Barboros maldos vaisių. Jeigu paliksi tikintis, tuokart galima bus su ja kalbėti.</p> 
<p>— 	Gal jis jau įtikėjo ir su Barbora susikalbėjo.</p> 
<p>—	Ne, jis sako: „Tikėti aš galėčiau: man rodos kartais, kad netikėjimas dar kvailesnis, yra, negu tikėjimas. Tikėjimu galima išaiškinti daug daiktų, be tikėjimo gi jie paliks visuomet neaiškus. Bet aš esu visų vietinių laisvamanių kaip ir vadas. Ką gi visi jie pasakytų, jeigu aš pradėčiau žegnotis, poterius kalbėti, išpažinti kunigui savo nuodėmes? Pradėtų iš manęs visi juoktis, pirštais į mane rodydami sakyti: „Štai ir tas virto „davatka.“ Juk tuokart reikėtų gėda sudegti. Tečiau man Barbora patinka, aš noriu ją gauti, taigi matysime, gal vėliau pasiseks, įvykdinti tai, ko ji butinai reikalauja.</p> 
<p>—	Man rodos, reikėtų pasiskubinti, kad Kuprius mane nepralenktų.</p> 
<p>—	Aš buvau pas Barborą ne su vienu vaikinu, bet lig šiol pasisekimo nebuvo.</p> 
<p>— 	Ar nebuvai Tamsta pas ją su Srėbaliu?</p> 
<p>—	Tamsta jį pažįsti?</p> 
<p>—	Labai gerai.</p> 
<p>—	Buvo šitaip. Atvažiuoja Srėbalius jau kiek įsriubęs; bučiuoja mane į vieną, į antrą žandą ir stačiai į burną, nors aš su juo artimos pažinties neturėjau. Jo seilės kimba prie mano lupų, man net šlykštu pasidarė, aš jam ir sakau: meldžiu pagerbti mano apžadus: aš apsižadėjau ketvirtadieniais nesibučiuoti, nes tą dieną Judas Kristų pabučiavimu išdavė; tik Tamsta sakyk, ką nori tais pabučiavimais iš manęs išgauti. „Važiuokiva, sako, dėde, pas Barborą Kepalaitę, išpiršk ja man, meldžiamasis; ji man labai patinka. Bet eikiva dar išmesti po burnikę del drąsos, nes pas tą Kepalaitę, kažin kas, ne taip drąsu eiti, kaip pas kitas mergas.“</p> 
<p>—	Kaip toks girtuoklis drįso eiti pas Kepalaitę ir dar prigėręs?</p> 
<p>—	Jis sakė geriąs del drąsos, kas man rupi, aš buvau dar tuščia: burnikė buvo neprošalį — sutikau su juo išgerti. Nuvažiavova pas Kepalus, aš jam sakau: čia krikščioniški namai, taigi neužmiršk ir sveikinti krikščionišku budu. Mano Srėbalius kaip suriks: „Garbė Jėzui Kristui!“ net visi pašaliai suskambėjo. „Per amžių amžius,“ atsiliepė Kepalienė, o Barbikė, kalvaratą sukdama, akis išplėtusi, žiuri į mudu ir šypso. Pasakėva mudviejų atvykimo tiksią. Paprašyta sėstis. Po valandėles atsirado ant skobnio arbata. Prašyta mus pasistiprinti. Srėbalius ir betraukiąs iš kišenės kažin kokios spalvotos degtinės bonką. Aš jam į šoną tik kumšioju, tik kumšioju; jis gi nieko nepaisydamas, kaip trenks bonką į skobnį taip smarkiai, kad šis visas sudrebėjo. Kepalas jam ir sako: „Ar žinai, Srėbaliau, Tamsta nepataikiai įvažiuoti: mano namai ne smuklė. Jeigu Tamsta nori atsigerti degtinės, tai reikėjo apsistoti pas Abromą, ne mano namuose. Atvažiavota į piršlybas pas Barbikę. Kad laiko negaišinus, aš patarčiau — pasiklausti, ką ji mano.</p> 
<p>—	Koks tas Srėbalius mulkis!</p> 
<p>—	Ir dar koks! Prisiartinęs prie Barbikės, jis norėjo — nei šiaip nei taip — apkabinti ją per pečius. Bet mergelė, atsitraukusi nuo jo, pažiurėjo į ji skersomis ir sako: Tamsta labai apsirinki, manydamas, kad su manim galima taip nepadoriai elgtis. Aš negaliu su tamsta kartu sėdėti. Ką del ištekėjimo, aš esu pasiryžusi neeiti už tokio vyro, kuris nemokėtų savęs valdyti prie moteriškių ir kuris praranda savo protą, vartodamas svaiginančius gėralus. Tai pasakiusi, atsistojo ir išėjo laukan prie savo darbo.</p> 
<p>—	Koks keistas padėjimas judviejų!</p> 
<p>—	Mudviejų padėjimas buvo toks, kad vedu nei šiaip nei taip — nežinojova, kas daryti ir pasiklausėva Kepalą. Šis atsakė — Srėbaliui, ne man, prašom atminti —: „Jeigu nori vesti dorą mergelę, turi kitaip elgkis atvažiavęs į piršlybas. Šiuo kartu piršlybos pabaigtos, — galita važiuoti namo. Tai buvo aiškiai pasakyta, ir vedu išvažiavova neatsisveikinusiu su Barbike.</p> 
<p>—	E, Srėbalius mulkis, kad nemokėjo mandagiai pasielgti su Barbike.</p> 
<p>—	Mat, jis papratęs buvo draugautis su mergomis nakties šokėjų draugijoj išauklėtomis. Jos pripratusios esti prie visa-ko, jas gali pakibinti ir kaip tinkama su jomis žaisti. Jos niekuomet nesupyks; padorumo delei — jeigu jo dar kiek liko — nei šiaip nei taip — pasakys: liaukis; bet šypsojimu parodys, kad tai nerimtai pasakyta, tik del didesnio paraginimo. Barbikė gi ne nakties šokėjų, bet buvo rimtų tėvų išauklėta, kitaip žiuri į tokius žaislus.</p> 
<p>—	Gerai, kad tamsta man visa tai papasakojai: aš dabar žinosiu, kame yra reikalingas atsargumas.</p> 
<p>—	Atsargumo delei papasakosiu tamstai — nei šiaip nei taip — dar vieną atsitikimą. Pažįsti Tamsta Maišaitį?</p> 
<p>—	A, tą šykštuoli? kaip nepažinsi? Išgerti jis irgi mėgsta, tik visuomet už svetimus pinigus.</p> 
<p>—	Gerai. Atvažiuoja — nei šiaip nei taip — jis pas mane ir sako: „Šalaputri, ar tu žinai, kame yra turtinga mergelė? Man reikėtų „sako,“ poros tukstantėlių. Reikia seseris išleisti, trobą statyti, žodžio sakant, pinigai bus kur padėti, by tik jų atradus. Aš jam sakau — nei šiaip nei taip — kad Kepalaitė turi pinigų ir labai gerą kraitelį. „Jeigu prie tų pinigų“, sako — nei šiaip nei taip — „bus priedas graži mergelė dar geriau“.</p> 
<p>—	Mat koks gobšas: pinigus skolina ir ima dideles palukas, o vis dar negana.</p> 
<p>—	Nuvažiavova tat pas Kepalus; Tėvas besišeriąs, paprašė mus — nei šiaip nei taip — eiti į vidų. Kepalienė gijas bemetanti audeklui. Barbikės viduj nebuvo. Paprašyta vedu atsisėsti. Tėvai irgi atsisėdo. Tik ką suskubau pasakyti, kokiu tikslu atvažiavova, kaip ims Maišaitis pasakoti savo reikalus. Nors jis turis gerą gyvenimą, bet reikalaująs daug pinigų, vedant pačią jam butinai reikią gauti porą tukstančių, nors ne visus tuojau: dalies galįs palaukti gavęs vekselį. Iš gyvulių mažiausiai arklį ir karvę turinti pati į jo kutę atvesti. Kepalai akis išplėtę — nei šiaip nei taip — žiuri į vienas antrą, bet nieko neatsako. Pagaliau tėvas prabilo: „Čia Barbikės dalykas; jeigu ji nesutiktų tekėti, musų derybos išeitų niekais. Pašauk, motin, Barbikę“.</p> 
<p>Įeina mergelė truputį apdulkėjusi, matyti linus plakusi. Tas apdulkėjimas netik nekenkė — nei šiaip nei taip — veido gražumui, bet dar ji gražesniu darė. Tėvas liepė Barbikei sėstis, ir pasakojo jai — nei šiaip nei taip — kokiu tikslu atvažiavo Maišaitis ir kokiomis sąlygomis norįs ją vesti. „Apmąstyk“, sako, „gerai, mano vaikeli. Jeigu matytumei, kad busi su juo laiminga, aš tavo laimei kliučių nedarysiu. Buvai man brangus vaikas: gyvenimo man nekartinai, tik saldinai, savo gi darbštumu atnešei man daug naudos. Ką aš duodu, tau duodu, nežiurint į tai, ar tavo busiąs vyras prašys, ar neprašys. Dar daugiau aš tau duočiau, jeigu neatsirastų vyras pagal tavo širdies, nes ilgiau mano namuose palikdama, atneštumei man didesnę naudą ir ilgiau pasaldintumei mano vargingą gyvenimą senatvėj. </p> 
<p>—	Žingeida, ką atsakė Barbikė.</p> 
<p>—	Barbikė — nei šiaip nei taip — pabučiavo tėvo ranką ir pasakė: Dėku tėveliui už gerą širdį. Man labai malonu buvo išgirsti, kad nevarai manęs iš savo namų, kaip tai daro dauguma tėvų, kurie brisdami į skolas moka gobiems vaikiams pinigus, nors jų patys neturi, by tik dukterimi nusikračius. O, kaip man gaila tų nelaimingų mergelių, kurios turi tokius beširdžius tėvus! Už pono Maišaičio neturėtų eiti nė ta, kuri neturi kur pasidėti, nes jis ne žmonos — ne gyvenimo draugės, tik pinigų jieško. Jis prižada mane imti tik ta sąlyga, kuri nurodo, kad, jo nuomone, mano asmuo netik neatneštų jam nieko gero, bet padarytų tiek blogo, kiek galima yra apmokėti dviem tukstantim rublių, arkliu ir karve. Aš neatrandu žmogaus, taip menko, kurį galima butų pirkti už visus pinigus pasaulyj. Jis mane laiko per taip menką, kad, jo išmanymu, aš esu mažiau, negu nieko verta.</p> 
<p>—	Ką gi atsakė Maišaitis?</p> 
<p>—	Maišaitis — nei šiaip nei taip — man šnibžda. „Niekas, niekas; vėjai mergelei galvoj. Silpna lytis vis nori apie meilę kalbėti. Pakalbėsime ir apie meilę — matysi kaip persimainys.</p> 
<p>—	Kaip jis kalbėjo apie meilę?</p> 
<p>—	Kalbėjo — nei šiaip nei taip. Tėvas pertraukė kalbą, pasiulydamas eiti į kutę pažiurėti karvę. Maišaitis šnibžda man — nei šiaip nei taip — į ausį: „Matai, eina parodytų kraitinę karvę. „Pasiimkita botagą“, sako Kepalas. „Ar šunės nepririšti?“ klausia Maišaitis, „Pasiimkita, pasiimkita geriau botagą“, atkartojo namų šeimininkas. Įėjome į kutę. Prie pat durų pririšta graži šėmargė. „Kaip Tamstai patinka šita karvė?“ klausia Kepalas. „Nieko, gera karvė”, atsakė Maišams, apžiurėdamas ją kaipo geras žinovas: pačiupinėdamas — nei šiaip nei taip — jos uodegą, apčiupinėdamas šonkaulius, tešmėnį ir skaitydamas ragų rinkius. „Ar tą karvę manai tamsta dukterei į kraiti duoti?” paklausė Maišaitis, pabaigęs karvės apžvalgą. „Kiek butų verta?“ atsakė klausimu Kepalas. „Pusantro šimto galima duoti“, sako Maišaitis. „Gerai“, sako — nei šiaip nei taip — Kepalas, „aš dabar įsitikrinau, kad Tamsta ne visai be sąmonės esi: apie gyvulius tamsta išmanai, tik apie žmones nieko nesupranti. Tamsta, išvesdamas sau namo iš mano kutės karvę, duotumei man pusantro šimto rublių, išvesdamas gi mano dukterį iš mano namų, reikalauji, kad aš tamstai primokėčiau du tukstančiu rublių, duočiau arklį ir karvę. Taigi, jeigu Tamstai bus reikalinga karvė pirkti, prašom atvykti: su mielu noru parduosiu; bet pačios jieškoki kitur. Botagą turi rankoje, — gali sėsti ir važiuoti namo.</p> 
<p>—	Aš bijau, kad ir su mudviem neatsitiktų kokių nemalonumų.</p> 
<p>—	Aš Tamstai tyčia — nei šiaip nei taip — plačiai papasakojau tuos atsitikimus, kad Tamsta žinotumei, kas tai do žmogus ta Kepalo Barbikė, ir kaip reikia su ja kalbėti. Kadangi aš turiu didesnį prityrimą, Tamsta nors — nei šiaip nei taip — esi mokytesnis, negu aš, leiski man daugiau kalbėti. Gerai bus, jeigu Tamsta galvos linktelėjimu — nei šiaip nei taip — pritarsi visam tam, ką aš kalbėsiu. Užginčyti nebus nieko, nes aš nemeluosiu.</p> 
<p>—	Man rodos, kad aš mokėsiu geriau pasielgti, negu tie trįs mulkiai.</p> 
<p>—	Iš tų trijų vyrų pasielgimo Tamsta gali turėti sau tris pamokas: mandagiai laikytis, pasirodyti tikinčiu ir nejieškančiu turtų, tik išmintingos ir doros gyvenimo draugės.</p> 
<p>—	Ką del mandagumo, aš tikiuos, jog nepaklysiu, nes tryniaus apie ponus, kurie moka labai mandagiai pasielgti, kuomet nori. Nors mano gyvenime visaip buvo, tečiau numanau, kaip turi buti. Pinigų kam prašyti?  Kepalas duos jų ir be prašymo. Pagaliaus, jeigu ir neduotų, aš gaunu dorą gražią mergelę. Mano tikėjimas, kuris nebuvo visai išnykęs, jau tik girdint apie Barbikę, labai atgijo, draugaujant ir gyvenant su ja išsitobulins kuogeriausiai. Mano tikėjimas buvo šiek-tiek prigesęs, nes mano amatas ir visos mano gyvenimo aplinkybės buvo tokios, kad aš tik su niekšais teturėjau reikalų. Bet mano širdis labai linksta prie dorų, išmintingų žmonių — tokių, kaip aš dabar matau, kad yra Barbora Kepalaitė. Man gaila, kad aš nedraugavau ligšiol su tokiais žmonėmis, kaip Barbikė. Kaip malonu yra girdėti apie tokį žmogų, o ką besakyti, jeigu galima su juo pasikalbėti, draugauti ir kartu gyventi! Ar žinai, Šalaputri, jeigu Tamsta galėtumei pasakyti Barbikei, kokia dabar mano sieloj yra permaina, aš užtikrinu, kad ji neatsisakytų už manęs tekėti. Aš išpildysiu tą, priesaiką, kurią ji reikalauja-buti dievobaimingu iki amžiaus galo - ir turiu butinai ją gauti, Važiuokiva kuogreičiausiai pas Barbikę.</p> 
<p>—	Tamsta — nei šiaip nei taip — išmintingai sakai: nors čia-pat miestelyj visgi padoriau bus važiuoti, negu piestiems eiti.  Aš Tamstai patarčiau dar pasirišti skambalą; mat, taip tylomis įvažiuoti ne visai butų padoru. Mergelė gal buti užklupta — nei šiaip nei taip.— Bet kuomet ji girdi skambalą, gali — nei šiaip nei taip — pasitraukti į kampą valandėlę, kad padoriai apsirėdžius, galėtų išeiti.</p> 
<p>—	Magde, a Magde! sušuko Rašymas, eik ir pasakyk Dovidui, kad atsiustų man porą arklių, į gražiąsias roges pakinkytų ir kad skambalą neužmirštų pririšti,— greičiau skubėk!</p> 
<p>Jobas sako, kad net tarp šventųjų nėra nė vieno, kuris butų nebeatsimainomas. Taigi ir ši Rašymo uma permaina nėra mums nuostabi. Del žmogaus nepastovumo daroma dvejopa klaida: vieni perdaug, kiti permaž pasitiki žmonėmis. Neklysta tik tas, kuris jiems atsargiai-pasitiki. Ar atsargus ir išmintingas buvo Marikės pasitikėjimas Rašymu, parodys tai, kas apie ją toliau bus pasakyta. </p> 
 </div>
<div type="chapter">
<head>IV</head>
<p>Marikė pagrįžo iš Rašymo vakaro labai linksma, nes džiaugės ta mintimi, kad jau ateina ir nebetoli ta valanda, kuomet ji pasiliuosuos iš po motinos priežiuros ir nuolatinio barimo, taps savystovi šeimininkė ir neby koki, bet ponia raštininkienė. Žmonės — vieni bučiuos jai rankas del mandagumo, kiti, kurie turės kokį reikalą su jos vyru, manys esą jų priedermė tai daryti. Tėvai šiuo kartu irgi buvo patenkinti, nes Marikė nebe vėlai iš šokių pagrįžo. „Mat, gal ateis kuomet norint į protą,“ manė motina, „jau šiandien ankščiau pagrįžo, nors pas patį raštininką buvo išėjusi.”</p> 
<p>Marikė matydama, kad tėvai geresniame upe ir maloniai su ja kalba, pasiryžo prisipažinti jiems apie savo sumanymą ištekėti už Rašymo, nes manė, jau esąs laikas pradėti daryti reikalingus prisiruošimus, kurių be tėvų pagalbos atlikti negalinti. </p> 
<p>—	Tėveliai-balandėliai, nekartą aš buriavau jusų barama, gal su reikalu, gal ir be reikalo,— atsiprašau dabar už viską — dovanokite, nes aš jau pas jus neilgai bebusiu.</p> 
<p>—	Na, meldžiamoji, ar ne į Ameriką žadi bėgti? — paklausė tėvas.</p> 
<p>—	Ne, tėveli,—aš taip toli nuo jusų neišeisiu. Čia-pat miestelyj man Dievas, davė tokį vyrą, kad visos mergos iš proto išeis man pavydėdamos.</p> 
<p>—	Tur but gausi tokį pat vėjo botagą, kaip ir pati kad esi,— perkirto motina;</p> 
<p>—	Ne, mamyte, pats valščiaus raštininkas ponas Rašymas mane pamilo ir net ranką pabučiavo, kaip tai ponai savo pačioms kad bučiuoja. Pabučiavo tat jis man ranką-ir sako: „Marele, aš tave myliu ir noriu tą meilę savo širdyj amžinai palaikyti, trumpai sakant, noriu tave imti už pačią“. Aš nežinojau ar bučiuoti jam ranką, ar ne. Ir jam buvau besilenkianti, tik atsiminiau, kad pas ponus moterys nebučiuoja vyrams rankos. Susiturėjau dar laiku, suspaudžiau jo ranką ir sakau: aš senai norėjau pasakyti, kad labai myliu Tamstą, tik nedrįsau, arba, tiesa pasakius, vis nežinojau nuo ko ir kaip pradėti.</p> 
<p>Motina galvą pakraipiusi, prabilo: </p> 
<p>—	Aš jau senai pastebėjau, kad tavo galva kažin kuo užimta. Tatai raštininkas tavo visą sielą pavergęs? A—a!</p> 
<p>— 	Buvo tai tą vakarą, kuomet ponas Rašymas atėjo mane išsivesti pasivaikščiotų ir išėjova iš miestelio į pamiškį, kame mudviejų niekas nematė. Atsimeni, motinele, kaip mane tuokart barei. Bet mano širdis nujautė, kad tai ne niekai; ponas Rašymas ne be reikalo vedas mane naktį pasivaikščioti. Mat, naktį žmonių širdis yra kurkas jautresnės ir graudesnės; svarbesnieji prižadėjimai kaip tik tuokart esti daromi. Žmogus yra daug drąsesnis naktį, negu dieną, kuomet visų, net pačios saulės bijo ir gėdėjas. Mėnulis — kas kita: jis toks gražus, toks malonus, kad net raginte ragina meilę išreikšti. Vakarą gi ponas Rašymas buvo toks geras, toks geras: šoko tik su manim, namo einant mane palydėjo, ir sako: „Marele aš nebegaliu be tavęs ilgiau gyventi, lauk manęs šiomis dienomis, ateisiu su piršliu“.</p> 
<p>—	Žinai, vaikeli, juk nakties prižadėjimai saulei patekėjus paprastai kartu su tamsa išnyksta. Kad tu surinktumei visas ašaras, kurias išspaudė mergelėms nakties prižadėjimai, tai galėtumei jose ne tik išsimaudyti, bet ir nuskęsti. Ar tu tokia kvaila, kad neišmanai vyrų gudrumo. Dauguma iš jų mėgsta žaisti pirm stosiant į moterystę. Su išmintingomis, doromis mergelėmis jie negali žaisti, delto kad šios, nebudamos vėplos, nesutinka buti bernų žaislu. Taigi žaislams bernai patenkinti by kokiomis liurbėmis, kurias jie vylioja ir masina visokiomis šnekomis apie meilę ir moterystę. Tokiems žaislams bernas turi bent kelias, jeigu ne kelioliką mergų, o juk veda tik vieną.</p> 
<p>—	Aš nežinau su keliomis ponas Rašymas eina vakarais už miestelio vaikščiotų, bet esu įsitikinusi, kad su manim eidavo dažniau, taigi aš galiu sava laikyti jo išrinktąją.</p> 
<p>—	Visai priešingai: kuomet bernas mano vesti pačią, jeigu jis nėra paskutinis mulkis, tai pradeda rimtai mąstyti. Jis žino, kad moterystė tai ne žaislas, bet rimtas — rimčiausias dalykas; todel jis meta į šalį visas žaislams atsidavusias mergas ir renkas rimčiausią, darbščią, dorą mergelę, kad galėtų su ja laimingai gyventi.—</p> 
<p>—	Ak, mamyte, aš busiu labai laiminga. Apie laimę nėr kas ir kalbėti, tik reikėtų pasirupinti, kad gerai priėmus poną Rašymą, kuomet jis atvyks su piršliu. Kad jis tik neatsivestų tą plepį — Šalaputrį, kuris kitiems neduoda nė žodžio ištarti. Aš norėčiau geriau su pačiu ponu Rašymu visą laiką kalbėtis: mudviem nėr ko taikintis ir derėtis, vedu esava jau kaip ir surištu; piršlys tai tuščia ceremonija.</p> 
<p>—	Palauk, palauk... Ko tu čia taip karščiojies? Matysime, kaip tas tavo Rašymas ateis — ateis žmoniškai, ir priimsime žmoniškai. Bet jeigu ateis tik taip sau pavėpsoti, tai ir išeis, kaip atėjęs. Juk jau ne kartą atėjo, pavėpsojo ir — išėjo.</p> 
<p>—	Žinoma, visokių yra bernų, bet aš su bykuo nesusidedu. Ponas Rašymas yra labai rimtas vyras: mano nuomone, jis neapsimąstęs nedarys tokių prižadėjimų. Čia mums nėr ko apie tai kalbėti, tik reikia rupintis, kad nepavėlavus su prisiruošimu. Ateina Švenčiausios Panelės šventė, — nepraeis pora savaičių, jau užsakai ir pasibaigę. Kaip nebusiu prisiruošusi, pasakys; mat, koki vėpla — sutyžėlė.</p> 
<p>—	Ką čia dabar manai daryti, bene pyragus jau kepsi? —</p> 
<p>—	Pyragus, kaip pyragus, juos galima ir paskui iškepti, bet visupirma aš norėčiau, mamyte, pasisiudinti sau baltą jupelę, jau nebetrumpą, tik ilgą — ilgą lig žemės, kad vaikščiojant šnabždėtų į aslą trindamasi, kaip tat mačiau pas ponias, kuomet jos iškilmingai apsirėdo. Mat, juk ponas Rašymas, tur buti, apsivilks juodą — juodą švarką ir dar tokį keistą kad visas priešakys, pradedant nuo paskutinio žemojo šonkaulio juo žemiau, juo labiau bus iškirptas. Kuomet jis apsivilks poniškai, aš negaliu nuo jo pasilikti. Jeigu jau einava į porą, tai ir turi buti pora kaip reikiant.</p> 
<p>—	Kokią baltą jupelę tu manai siudintis, ar iš senų nudėvėtų marškinių? Juk iš nedėvėtos drobės bus pilkšva, ne visai balta.</p> 
<p>—	Ei ne, mamyte, ne, yra krautuvėse tokių audeklų tam tikslui išaustų, iš tų tatai ponios siudinąs sau jupeles.</p> 
<p>—	Ale, mano vaikeli, ką tu žiuri į ponias, jos neturi kur pinigų dėti, tai tuo tik jųjų galvos ir užimtos, kad ką už juos sau nusipirkus. Tu pasisiudink sau jupelę tokią, kad galėtumei ją vilkėti netik vestuvių dieną, bet ir šventadieniais. —</p> 
<p>—	Ne, ne be tokios baltos jupelės aš negaliu  eiti su ponu Rašymu prie altoriaus moterystės apžadus daryti: aš turiu pasirodyti jo verta. Ne daug teturiu savo pinigų susitaupiusi, bet visus atiduosiu, tik jus, tėveliai, pasigailėkite manęs, pridėkite kas truksta. Aš dar butinai turiu pasitaisydinti mano gražiuosius batukus. Padai yra visai nudėvėti ir prakiurę, reikia nauji padai padėti. Šiaip jau jie yra labai dailųs: juos apsiavus ir tų atsikišusiųjų didžiojo piršto narių nebematyti.</p> 
<p>— 	Klausyk, motin, — prabilo tėvas, — mes tą vieną vaiką pas save beturime, argi jau nebeišgalime musų Marikę padoriai aprėdyti, paskutinį kartą iš savo namų ją išleisdami. Kaip sau nori, o juk musų duktė vis bus poni raštininkienė. Jau ir žmonės į mus kitaip žiurės. Aš imuos padėdinti naujus padukus batukams ir apie gėralus vestuvėms pasirupinti. Tu rupinkis, kad pyragai butų gerai iškepti, nesuklekę, o jau tai baltajai jupelei judvi abidvi kaip norint susirinksita. Parduodavai antis, vištas, kiaušinius,— per ilgą laiką šis tas susirinko, išleisti gi kur čia galėjai. —</p> 
<p>Motina pakasė valandėlę savo paausį, pamąstė pamąsčiusi ir nusprendė nebesiginčyti; manė, kad geriau bus geruoju persiskyrus, visgi savo vaikas. Gal senatvėj prisieis prie jos prisiglausti, gal ji atiduos šimteriopai. </p> 
<p>—	Gerai, gerai, teestie taip, kaip sakota, — išsitarė pagaliau motina, — eikiva, Marike, į krautuvę.</p> 
<p>Pasiėmė abidvi per visą gyvenimą, sutaupytuosius skatikėlius ir išėjo į didžiąją mastinę krautuvę. Išsirinko Marikė patį gerąjį audeklą jungtuvių jupelei, užmokėjo už jį be maž ko visus pinigus, kuriuos abidvi atsinešė. Už likusius Marikė nusipirko dar porą mastų gražių kaspinų ir kvepančio muilo gabalėlį. Grįžta abidvi namo: motina truputį susirupinusi, kad reikėjo su savo per visą gyvenimą sutaupytu turtu persiskirti vienoj trumpoj valandėlėj; Marikė labai nudžiugusi, nes jau pats svarbiausias dalykas padarytas. Jungtuvių laiku ji pasirodys kaip reikiant: ne gėda bus ir Rašymui vesti ją prie altoriaus. </p> 
<p>Atidavus siuvėjai siuti baltą jupelę, Marikė nebegalėjo susiturėit nesirupinusi vestuvių pokyliu. </p> 
<p>—	Mama, reikia daryti salyklą alui. Tėvelis nupirks kitų gėralų, bet be naminio alaus negalime apsieiti... Mama, reikia į maluną važiuoti baltų miltų pyragams priruošti... Mama reikės didįjį paršą papjauti, tą — patį riebųjį...</p> 
<p>Motinai net nuobodu buvo klausytis tų priminėjimų. Norėdama nuo jų nusikratyti, vien tik beatsakydavo: „Ryžkis, kaip sau nori“. </p> 
<p>Marikė visą savaitę buvo išeiginiais rubais pasirėdžiusi, bet niekur neėjo, laukdama Rašymo atvyksiant su piršliu. Pasakė, kad trumpu laiku ateis, bet tai reiškia: nežinote nei dienos, nei valandos, taigi budėkite. Nenorėjo Marikė buti panaši į aną kvailą mergelę, kuri neturėjo alyvos savo lempoj ir užmigo, kuomet atėjo sužiedotinis. Ji laukė pasitikti savo sužiedotini su lempa pilna alyvos. Ar tai šuniui sulojus, ar šiaip kam lauke subraškėjus, Marikė tuojau bėgdavo prie lango pažiurėti, ar neateina Rašymas. Šeštadienio vakarą ji buvo ypatingai nerami. „Štai jau vakaras, o dar jo nėra“, kalbėjo sau viena, „visą savaitę reikės dar praleisti,— dar ryto užsakų nebus. O, Dievuliau, koks tai negreitas žmogus! Iš kur tiems vyrams tiek kantrybės?“</p> 
<p>Žmogus ištroškęs laimės jieško jos visur — ar kame ji yra, ar nėra, net pačioje nelaimėje stengias ją atrasti. Taip ir Puodžių Marikė šeštadienio vakarą, kuomet jau nustojo vilties ir matė, kad Rašymas nebeatvyks taip vėluostu laiku, įsitikrino pagaliau, kad gali dar geriau praleidus vieną savaitę: bus daugiau laiko prisiruošimui. Išlengva galima bus viskas geriau padaryti; juk tai žmogus vieną kartą savo amžiuj tokius dalykus daro, nėr ko gailėtis laiko. Ta mintis nuramino Marikę, ji linksma nuėjo gultu. Ryto metą atsibudo irgi linksma, kaip paukštis. Nusiprausė su kvepančiuoju muilu, susišukavo plaukus, sutaisė juos taip, kaip to reikalauja paskutinoji mada, apsiavė naujai pataisytus spindinčius batukus, į veikrodį žiurėdama sukinėjos, norėdama pamatyti, kaip atrodo ir iš užpakalio. Taip jai besipuošiant pradėjo skambinti Bažnyčioj pamaldoms. Žmonės buriais ėmė traukti į bažnyčią. Išėjo ir Marikė. </p> 
 </div>
<div type="chapter">
<head>V.</head>
<p>Buvo tai antrasis sekmadienis po Trijų Karalių. Oras iš pat ryto kuogražiausias: rogių kelias kuogeriausias, arkliams nėr ko traukti — tik bėgti. Žmonių privažiavo pilna bažnyčia. Giedotojai ir giedotojos susirinko visi; giesmės bažnyčioj užteužia: pirma lietuviškos linksmos Kalėdų giesmės, paskui rimtos lotyniškos. Žmonių širdis užsidegė karšta malda, tik užia, tik šnibžda, kaip bičių avilys. </p> 
<p>Marikė su savo spindinčiais batukais atsistojo bažnyčioje, kaip paprastai, ant pat tako, kad prisižiurėjus visiems išeinantiems ir įeinantiems ir kad jiems save parodžius Vieną koją atkišo labiau, kaip ir sakydama: „Żiurėkite, kokius aš turiu gražius batukus.“ Po mišių įlipo kunigas į sakyklą ir perskaitė evangeliją apie tai, kad Viešpas Jėzus buvo pakviestas į vestuves Kanoje Galilėjos. Pamokslas buvo pasakytas apie moterystės sakramentą. Marikė šiandien klausė pamokslo su ypatinga atida. Kitais kartais pamokslo laiku žvalgydavos po bažnyčią, ar nepamatys savo pažįstamų, arba ir nepažįstamų. Šaipydavos pamačius pažįstamus, net pradėdavo šnibždėti, jeigu kas iš jų arčiau stovėdavo. Pagaliau po viso to kiek nuvargusi pasnausdavo. Šiandien Marikė pamokslo laiku kas kita: ji visą laiką akis į pamokslininką įsmeigusi, kaip ryte-ryjo jo žodžius. Rodos norėjo vis daugiau ir daugiau ištraukti iš pamokslininko, kaip ir sakydama: „Na, na, ką dar, ką dar pasakysi? Juk tai vis dalykai kurie manęs laukia nebetolimoj ateityj, reikia apie tai gerai žinoti. Šiandien dar mano užsakų nebus, bet ateinantį sekmadienį kažin... gal jau raštininkas bus prisiruošęs.“ Kunigas pabaigė pamokslą ir paėmęs užakų knygelę pradėjo kalbėti: „Eina į moterystę“... Visi lig šiol snaudžiusieji sukruto, pakėlė akis į pamokslininką su taip didžiu žingeidumu, kad rodos jie laukia apskelbimo,  jeigu ne pasaulio pabaigos, tai kokio norint labai didžio ir niekuomet dar negirdėto atsitikimo. Kunigas pakėlė prieš akis užsakų knygą ir skaito: „Jaunikis Baltrus Rašymas, vietinis raštininkas su Barbora Kepalaite“... Nebegalima buvo daugiau girdėti, ką kunigas skaitė, nes bažnyčioj pasidarė baisus klyksmas: girdėti buvo kažin koks isteriškas moteriškės balsas: „Judošiau! Judošiau!“ Bet tik ką suskubo tuodu žodžiu ištarti, binc išvirto ir išsitiesė bažnyčios asloj. Pora vyrų paėmė ją — vienas už pečių, antras už kojų ir išnešė iš bažnyčios.</p> 
<p>—	Kas čia pasidarė? Kas ten tokia apalpo? — klausinėjo viena kitos moteriškės.</p> 
<p>—	O gi ta Puodžių Marikė,—atsiliepė viena elgeta prie bažnyčios durų sėdėdama.—</p> 
<p>——— </p> 
<p>„Amžiną atilsį Marikės dušiai nekalbėkite, gerbiamieji skaitytojai: ji dar atsigaus ir pragyvens šiame pasaulyj ilgiau, negu ne vienas iš musų. Aš, Vargšas, tai jus užtikrinu. Bet kuomet ir kaip suvartos ji savo baltąją jupelę, to nė aš nežinau. </p> 
 </div>
</body>
</text>
</TEI>