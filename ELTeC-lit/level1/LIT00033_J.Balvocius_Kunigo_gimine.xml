<?xml version="1.0" encoding="UTF-8"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml"
            schematypens="http://relaxng.org/ns/structure/1.0"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml"
            schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="LIT00011" xml:lang="lt">
   <teiHeader>  <fileDesc>   <titleStmt>
      <title> Kunigo giminė : ELTeC edition  </title>
      <author> Balvočius, Jonas (1842-1915) </author>
      <respStmt> <resp>editor</resp>   <name>Vincas Grigas</name>    </respStmt>   </titleStmt>
      <extent> <measure unit="words">11888</measure>  <measure unit="pages">68</measure>    </extent>
      <publicationStmt> <p></p>  </publicationStmt>
      <sourceDesc>    <bibl type="digitalSource">   <ref target="https://www.epaveldas.lt/object/recordDescription/LNB/C1B0004049836"> Kunigo giminė </ref>   <publisher>Martynas Mažvydas National Library of Lithuania</publisher>    </bibl>  <bibl type="firstEdition">   <title>Kunigo giminė</title>   <publisher>kasztu A. Miluko Shenandoah, Pa.</publisher>   <pubPlace>Shenandoah</pubPlace>   <date>1906</date>  </bibl>  </sourceDesc>  </fileDesc>
      <encodingDesc n="eltec-1">
         <p></p>
      </encodingDesc>
      <profileDesc xmlns:e="http://distantreading.net/eltec/ns">  <langUsage>   <language ident="lt" usage="100"/>  </langUsage>  <textDesc>   <e:authorGender key="M"/>  <e:size key="short"/> <e:reprintCount key="low"/>   <e:timeSlot key="T4"/>  </textDesc>  </profileDesc>
      <revisionDesc><change when="2020-08-17">Vincas Grigas added title page</change>  </revisionDesc> </teiHeader>
  <text>
      <front><div type="titlepage">
	  <p>Jonas Balvočius</p>
 	  <p>Kunigo giminė</p>
 	  <p>Apsakymas</p>
 	  <p>parašė J. Gerutis</p>
 	  <p>kasztu A. Miluko Shenandoah, Pa.,</p>
 	  <p>1906 M.</p>
 	  <p>Lietuvių katalikų spaudos bendrijos spaustuvė, Shenandoah, Pa. </p>
 	  </div></front>
	  <body>
         <div type="chapter">
            <head>Kunigo giminė</head>
			<head>Pempiukas gimnazijoje.</head>
<p>Baigēs Rugpiūtis, metas buvo mokintiniams kakti mokyklosna ir Pempiukui taipos. Pempiukas buvo persikēlęs prieš šv. Joną iš trečiosios ketvirton kliason su godos knyga. Vaikas mokēs ištikro parpuikiai. Skaitēs antruoju iš eilios ir jo pavardē żibējo ant aukso skardinēs, pakabintos ties propesoriaus stalu. Pempiukas, kane sirgęs prieš Kalēdas, būtų buvęs pirmajis visoje kliasoje. Uolus, rūpestingas begalo neapleido nei vienos dienos par metus nelankęs lekcijų. Pagal jo amżiaus — turējo keturioliką metų — jis żinojo kurkas daugiau uż kitus. Galējo skaityt šauniai lotyniškai ir graibinējo vokiškai. Beskuo lotyniškos kalbos mokytojas, Izmailovas samprotaudavo benebūsiąs tik Pempiukas daktaru ar kunigu. Izmailovo nuomonę neva patvirtindavo Pempiuko elgesys.  Jis bēgdamas gimnazijon, vis użkreipdavo bażnyčion pasimelstų.</p> 
<p>Šv. Baltramiejuje visi šeši: tēvas, motina, trįs dukterys ir Jonukas — Pempiuko vardas — pagrįżo iš pamaldos veżimą prisēdę. Kiek użkandę, išsiskaidē. Mergaitēs išējo sodżiun pas drauges, Jonukas įrēmē nosį kanakokion gudiškon knygon, motina knebinējo kasżin ką palangēje, e pats Pempē rūkē pypką atsigulęs ant pečiaus. </p> 
<p>— 	Širdele! — tarē Pempienē vyrui — kas bus? Artinas laikas vaikui vażiuoti gimnazijon, o čia kelnēs dar nesiūtos, čebatai kiauri?</p> 
<p>—	Kad čebatai kiauri, tai ne bēdos, bet kad pas mane delmonas kiauras, tai bēdos — dejavo Pempē. — Ne juokai pasakyti 150 rublių, duok juos išaugšto uż pusmetį! Iškur paimti? Negi patys dirbame pinigus. Bepigu buvo seniau, nereikēdavo nei tų šimtų, nei nieko. Šit, kad aš mokiaus, būdavo pasisamdai kambarį, kame panori, tēvai pristato viską iš namų, duodi gaspadinei tris rublius ant visų metų, uż gimnaziją użmoki penkis ir povisam. Nebuvo nei tų „skarbavų kvaterų”, nei tokio padūkusio mokesčio. Dabar pasiuto mokslas, pasiuto visi daiktai. Reikia pačiam likti ubagu, kitą bedarant ponu.</p> 
<p>—	Mano Balandēli! — ramino Pempienē vyrą — męs neperversime gadynēs ir dejavę nieko neišdejuosime, ko reikia, tai ir reikia. Rasi giminē padēs. Aure, sesuo Gaidienē ar negali mūmis paspirti? O gi brolis Zigma, kodēl nepadējęs? Kas čia jam didelē kupeta ištarti: Brolużi! leidi sūnų gimnazijon, benereikalauji pridurti skatiko.</p> 
<p>—	Żmonele, żmonele! tikēkis giminei netikējusi, ir vaikas paliks be mokslo, ir tu pati be nieko. Giminei duok, o neimk nuo jos. Ar żinai, greičiau svetimas sušelps, neg savasis. Girdējai Lapienis leido anuomet sūnų Panevēżin. Ar giminaičiai padējo? Mylēk Dieve! Dar juokēs. Sakydavo: Lapienis nori sūnų į ponus išversti. Tai dar Dievui dēkui, kad kaimynas Tetervinas pakišē šimtelį, kitą; kane, Lapienis būtų nusmukęs par visas kertes. Taip bus ir su vedum, jei nusivilsiva ant giminių.</p> 
<p>—	Tegu bus pagarbintas Jezus Kristus, pasveikino Gaidienē, atvażiavusi apsilankytų pas brolienę Pempienę.</p> 
<p>—	Brolienēle! ar dar Joniukas tebēra namie? — paklausē viešnē. — Girdējau, būk tomis dienomis kaksiąs gimnazijon? Še, širdele, atveżiau porą pančekēlių, sūrelį ir ragaišio kepalēlį. Noriu prisidēti kiek prie mokslo tavo sūnaus ir palengvinti tau kaštą.</p> 
<p>—	Ačiu, sesute, ačiu! — dżiaugēs Pempienē. — Sunkiai sekas, neżinau, kaip čia pabaigsiva mokyti. Metai pablogo, iżdo priderystēs pašoko; nors raudok, nēra iškur ištraukia rublį.</p> 
<p>Tarsi użkviestas atsirado ir Pempēs brolis Zigma. Jis ataveżē linus markon. Pempēs marką garbino visi kaimynai. Ji buvo iškasta pačiame upēs pakraštyje taip, juog pagadintas vanduo išbēgdavo laukan, o švieżias įtekēdavo iš kito galo. </p> 
<p>—	Brolużi! — tarē Zigma broliui — atkeliavau pas tave markos. Tikrai neatsakysi man.</p> 
<p>—	Negi savo kraujui aš atsakęs. Merk, Meldżiamasis, kiek tinkamas.</p> 
<p>—	Brolużi!— ēmē sakyti Gaidienē Zigmui Pempei — atvażiavai lyg użprašytas. Yra svari valanda, Jonukas vażiuoja gimnazijon. Żinai mokslo byla, tai ne monai, padēk broliui bent kiek. Va, ir aš prisidējau, daviau porą pančekēlių, sūrelį ir ragaišį.</p> 
<p>— 	Sesute! — atsakē Zigma Gaidienei — kuomi-gi aš padēsiu, kad pats neturiu. Atveżiau pamerktų tris dešimtis kapelių, bet kuomet joms bus galas. Pakol išmirks, pakol nuvarvēs, pakol atsiklojēs, pakol išmįsiu, pakol nubruksiu, galop pakol parduosiu, ateis Trįs Karaliai. Joniukas negi lauks ikitol. Tamstai bepigu, sūrį suspaudei, ragaišį iškepei ir dovanos gatavos. Antraip apvertus, kad nori, duosiu vieną nemirkytą pēdą, tesiveża gimnazijon.</p> 
<p>Matas Pempē — Joniuko tēvas — kurs tą kalbą girdējo, dantis sukandęs tylējo. Brolio pajuoka kruvinai użgavo jam širdį. Zigma stačiai melavo, pasisakęs nieko neturįs. Gyveno ant valako ir turējo apie trejetą tūkstančių paguldytų bankoje. Bet nenorējo nieko duoti dēl to, kad abejojo, ar Joniukas pagrążįs jam kuometnors. Tuomi tarpu ir Gaidienē išvażiavo, ir Zigma išējo markon. </p> 
<p>— 	Matai, żmonele — tarē Pempē pačiai. — Ar aš nesakiau tau, kad nēra ko użsitikia giminei. Mudviem reikia šimto penkių dešimčių, o juodu vienas duoda porą pančekų, o kitas nemirkytų linų pēdą. Pasakyk, kame yra širdis giminaičių.</p> 
<p>Bēdoje Dievas siunčia żmogui aniolą, kurs išgēlba jį. Taipos ir Pempei atsiuntē kaimyną Petrą Vanagą. Vanagas paskolino Pempei pusantro šimto be jokių palūkanų patol, pakol šis parduos kviečius. Tikras brolis nedavē nei skatiko, o svetimas davē šimtą penkias dešimtis. Pempiukas aprūpintas użtektinai išvażiavo gimnazijon šv. Augustino rytą. </p> 
<p>Kūčiose parašē tēvams šitokią gromatą: </p> 
<p>Brangųs Gimdytojai! </p> 
<p>Pirmą pusmetį pabaigiau laimingai iš visų dalykų gavau po penkis, tik iš aritmetikos keturis su puse. Pasodino mane pirmoje vietoje ir visiems girdint direktorius pagyrē. Ant Kalēdų pasilieku Panevēżyje, nes neturiu kuomi vażiuoti. Pinigus išleidżiau visus, uż mokējęs dvidešimt penkis uż mokslą, septynias dešimts penkis uż stalą, o likusius padējau ant knygų, rūbų ir kitų mażmożių. Prašau nuoširdżiai atsiųskite dar šimtą kitam pusmečiui. Kitų mokyti šįmet nepavyko dēlto, kad yra vyresnių uż mane. </p> 
<p>	Jųsų sūnus</p> 
<p>Joniukas Pempiukas </p> 
<p>1849 m. Gruodżio 21 dienoje. Panevēżys. </p> 
<p>Pempē, perskaitęs sūnaus gromatą, dżiaugēs ir drauge nusiminē. Jam buvo malonu, kad vaikui sekas mokslas ir buvo liūdna, kad reikia pinigų. Vanago skola dar teberūpējo o čia prašo vēl šimto. </p> 
<p>Moterēs yra visuomet sumanesnios uż vyrus. Todēl ir dabar Pempienē pakišę vyrui gan gudrų użmonį. Tarē: </p> 
<p>—	Mano dūšele! ko nusiminei, pinigai bus, tik padaryk, kaip aš duosiu rodą. Iškelkiva neva bonkietēlį, pakvieskiva Gaidżius ir Zigmus. Perskaitysi jiems Joniuko gromatą ir pamatysi, kaip jie patys pasiųlys reikalingą šimtą. Juk gi jie yra giminaičiai. O ko neteks, sukrapštysiva kaipnorint iš kitur.</p> 
<p>—	Żmonele! — atsakē Pempē pačiai — aš sakau tau kelintą kartą, juog giminei duok, o negauk. Kad jie tarytųs pelnysią ką par tai, tat żinoma, pasiųlytų, o nuo gimnazijos studento ką jie gali pelnyti?</p> 
<p>—	Na, dabok, paklausyk manęs — spyrē Pempienē vyrą.</p> 
<p>Trijuose Karaliuose Pempē padarē pokilį. Użkvietē Gaidżius ir Zigmus ir keletą kaimynų. Pačiame pokilio viduryje użklausē kaimynas Vanagas Pempēs, kodēl neatvażiavęs ant švenčių sūnus ir ar nieko nerašąs? Pempē ištraukē gromatą iš stalčiaus ir ēmē balsiai skaityti. Kuolaik Joniukas gyrēs su mokslu, tuolaik giminaičiai, rodēs, dżiaugēs; bet sulyg użsiminē apie pinigus, visi susiraukē lyg rūgšties atsigērę.</p> 
<p>—	Sesute ir tu, Brolużi! — tarē Pempē Gaidienei su Zigmu — benepadētumita vedum su boba? Kviečių dar nepardavēva, nēra iškur ištraukia skatiko, nors tu żmogus raudok, o nenusiuntus vaikui ko prašo, gali vyresnybē išvaryti iš mokyklos.</p> 
<p>—	Brolużi! — atsiliepē Zigma — kaslink manęs, aš neturiu pinigų. Naujuose metuose apsimokējau iżdui, atidaviau algą šeimynai ir sēdżiu be pinigų. Gaidys teduoda.</p> 
<p>—	Tamstos bankoje guli keli tūkstančiai ir dar dejuoji, o aš gyvenu vaikais apsikrovęs, iš-kur-gi pas mane atskala? — išsikalbinējo Gaidys Zigmui.</p> 
<p>—	Kad żinočiau Pempiuką būsiant kunigu, įsikišē kalbon Zigmienē, iškratyčiau visą banką ir duočiau, o dabar, Dievas żino, kuomi bus? Rasi kokiu šaldru? Kas tada sugrążįs skolą?</p> 
<p>—	Susēdēle! — tarē Vanagas Zigmienei, gimdytojai ir-gi neżino o vienok leidżia vaiką mokslan. Deda paskutinį rublių, atiduoda paskutinį kąsnį nutraukę nuo savęs. Kas-gi jiemdviem pagrążįs vaikui nukrypus?</p> 
<p>—	Tai-gi — klegējo Gaidienē — tai yra gimdytojų priderystē rūpintis apie vaikus. Vaikas gimē, jau tēvas, motina gyvena dēl jo, dirba dēl jo, mislija tik apie jį. Vaikas auga, gimdytojų rūpestis auga, kaip jį użauklēti, kaip išmokinti, kaip żmogumi padaryti. Čia tēvai kaip kortomis lošia; pasiseks, Dievui dēkui, nukryps — visas prakaitas prapuls. Gi minaičiai negi gali mētyti savo skatiko, neżinodami arba bus kas iš to, arba ne. Kaip va, šičia kas-gi żino, arba Joniukas bus kunigu, arba nebus?</p> 
<p>—	Nejau gi kituomi kuomi nēra galima būti, tik vien kunigu, ginčijo Vanagas. Nejau-gi dūšios išganymas teyra vienoje kunigystēje, o kitur, ne. Tokiu būdu Dangus bus tuščias, nors visi kunigai sueitų tenai. Kiek-gi jų yra? Parapijoje — vienas, du, o żmonių kelios tūkstančios. Kad visi nekunigai marmēs pragaran, tat reikēs, idant pragaras būtų ilgesnis uż Dusētų eżerą.</p> 
<p>— 	Tamsta nesupratai manęs — tarē Gaidienē Vanagui. Aš apie dūšios išganymą nesakiau nieko; negu tik tiek pasakysiu, juog, anot mūsų kamendoriaus, visi bus išganyti, kunigai ir nekunigai, kurie darys gerai ir gyvęs pagal savo pašaukimo. Ne to! Aš stygauju, kad viena kunigystē teyra verta giminaičių padējimo, o daugiau niekas. Tai dēlto, juog kunigas, kaipo altoriaus tarnas, żiūri teisybēs. Paēmęs, atiduoda šimteriopai. Nuvarginęs tēviškę, beeidamas mokslą, pataiso ją; nuskriaudęs dēdes, tetutes atlygina jiems. Gimdytojams atsiunčia cukraus ir arbatos, broliams nuperka dvarelius, seserims duoda kraičius. Trumpai pasakius, uż rublių, kurį gavo beklierikaudamas, sugrążina šimtą. Jei kuri sesuo lieka netekējusi, paima pas save uż gaspadinę. Nu, pasakyk. Meldżiamasis, bene kitas padarys šiteip padoriai? Kad nesakytumei mane svajojant, še paveikslai. Kunigas Briedis atleidżia tēvui su motina kasmet po tris galvas cukraus ir po keturis svarus arbatos, o priedų prideda maltos kavos abriną. Dar paliepia mēsininkui, kad kas mēnesį pristatytų seniukam tēveliam po puspūdį svieżios jautienos. Kunigas Kaupas nupirko broliui Mēlyndvarį. Kunigas Strazdas išleido seserį Kunigundą uż bajoro, kuriam barzda iki żemēs, uosai kaip dalgiai. Kunigas Gaisras suveżē klebonijon pas save visus vaikus tetučių ir dēdżių. Ką Tamsta dabar pasakysi? — użpuldinējo Gaidienē ant Vanago.</p> 
<p>—	Aš pasakysiu, atsakē Vanagas, kad malonēs darbas yra visuomet pagirtinas.</p> 
<p>—	Čia ne malonēs, čia yra teisybēs darbas — karščiavo Gaidienē. Pačiam pašokus į ponus, nepridera paleisti ubagais kitų. Paēmei nuo dēdēs, atlygink dēdei; gavai nuo tetutēs, atiduok vēl tetutei su priedais, tuomet būsi tikras giminaitis. O mūsų gadynēje še, kas daros: giminaičių pinigais pabaigs tau mokslą, apżergs potam kokią gudę, ar voketką ir su Diev’ giminei. Kame čia teisybē? Aure, Pabalio Kiškiukas ējo ējęs Šiauliuose, pabaigē gimnaziją. Motina sako: Jokūbēli! benevażiuosi seminarijon? O šis: Matute! noriu dar mokintis, leiskita universitetan. Rugsējyje išvażiavo Petrapylēn ir įstojo į pirmą kursą. Prabuvo metus, antrus ir ketvirtus. Tuomi tarpu tēvai pardavē paskutinę karvę, seserys nuplyšo, brolis basas eidavo bażnyčion net, kentējo vargą visi ir dżiaugēs, Jokūbēlis būsiąs kunigu, o Jokūbēlio ir pēdos pranyko. Pabaigęs augštą mokslą, kanakur dingo. Davatkos paskelbē, būk Kiškiukas iškeliavęs Ryman pas šv.  Tēvą, ten liksiąs vyskūpu ir tuomet pagrįšęs namol’su żydraine jupa, su kumpa, sidabrine lazda ir su raguota kepure. Dykas galas! Nei jo būta Ryme, nei nieko. Iš Peterburgo nuvażiuota Rygon ir susipainiota su kanakokia klaidatike voketka. Šv. Jokūbe atvażiavo tēviškēn pačia veżinas ir lyg ant pajuokos tarē motinai:</p> 
<p>— 	Mama! šiandien mano varduvēs, šv. Jokūbas, pasveikink mane. Še, mano żmona, nors svetimtautē, bet gaši.</p> 
<p>Motina apalpo, o tēvas graudingai apsiverkē. </p> 
<p>Arba kad ir Kairiukas: išżindo iš dubos visas sultis, o kunigu nepaliko. Paliko daktaru. Kas-gi iš to? Bedievis ir tiek daug! Tauzija visokius niekus prieš Dievą ir prieš šv. Tikējimą. Ginčija šį, ginčija aną; neesą šio, neesą ano. Pati girdējau savo ausimis, kaip par Żvairio krikštynas vepējo abu su asesoriumi juodu mēsinējusiu numirēlį ir niekame neradusiu dūšios, vienas dabojęs grobuose, kitas pasturgalyje. Du bepročiu! Jiemdviem regis, kad dūšia yra kokia gunkla, ar votis, kuri tupi pilvo gale. </p> 
<p>Taipos Šalčiukas, pabaigęs mokslą atsisakē nuo kunigystēs, pastojo Vilniuje uż advokatą. Dieve pasigailēk! trina alkūnes po kanceliarijas ir dvesa pusbadżiu, o namiškius paleido ubagais. Kokia čia yra teisybē? </p> 
<p>Matulio Pranukas pašoko Penzoje į „sliedovatelius”. Vedē gudę ir sugudējo pats amżinai. Użmiršo lietuvišką kalbą net. O kaip motina verkdama prašē: Praneli, mano sūneli! eik seminarijon, eik! Privesčiau dar šimtą paveikslų nurodančių, juog nei vienas kunigas neapsiējo taip neżmoniškai su savo gimine, kaip anie šaldrai. </p> 
<p>Gaidienēs darodinējimai buvo gan teisingi ir Vanagas turējo tylēti. Bet kiek pamislijęs, tarē: </p> 
<p>— 	Gimnazijoje niekas neapsipačiavo ikišiol, todēl ir Pempiukas, man rodos, neves dar nei šiokios, nei kitokios. Użtat čia pavojaus nēra ir yra galima paskolinti Pempei šimtelį. O kas żino, rasi Joniukas pabaigęs Panevēżį ir bus kunigu? Jauna, nepażeista širdis yra palanki ant Dievo garbēs.</p> 
<p>Giminaičiai, išgirdę apie šimtelio paskolinimą, suraukē kaktas ir, nepasakę nei ačių uż pokylį, pasikinkē arklius ir išvażiavo. Vanagui vēl prisiējo skolinti atnrąsyk’, neatsiēmus dar pirmosios skolos. </p> 
 	  </div>
         <div type="chapter">
            <head>Pempiukas Vasaros Atilsyje.</head>
<p>Berżelio pradżioje Pempiukas sugrįżo namol’, persikēlęs penkton kliason su garbe. Atsiveżē godos knygą, kurią gavo nuo gimnazijos vyresnybēs uż savo uolumą ir padorą elgesį. Knyga buvo su kailio apytaisa, pasidabrintais kraštais, viduryje su mēlynu šilkiniu kaspinu. Knygos kuproje buvo įspaudintos auksinēs literos gudiškai: </p> 
<p>„Lietuviška Krestomatija”. </p> 
<p>Ant pirmojo lakšto stovējo šioks parašas: </p> 
<p>Propesorių sueiga Panevēżio Gimnazijos apdovanoja šita knyga Joną Pempę uż uolą mokslą ir padorą elgesį ir perkelia jį iš ketvirtos penkton kliason. </p> 
<p>1850 m. Berżelio 2d. </p> 
<p>Panevēżys. </p> 
<p>Apačioje sekē padētos raukos gimnazijos direktoriaus ir kitų mokytojų. </p> 
<p>Pempiuko gimdytojai tegu sau maż numanē knygos vertybę, bet vis-gi spējo, Joniuką neveltu ją gavus. Użtat dżiaugēs abu, kad jųdviejų rūpesčiai ir klapatai nenuējo par nieką. </p> 
<p>—	Jonuk! — tarē viensyk’ Pempē sūnui — kaip dabar bus? Pabaigei keturias kliasas, persikēlei penkton, beneużteks jau?</p> 
<p>—	Tētušēli! — atsakē Joniukas — keturių kliasų mokslas tai tik viena vaga dirvoje, o visas laukas lieka neartas. Mokslui galo nēra. Juo tolyn mokais, juo labiau patirsti nieko neżinąs.</p> 
<p>— 	Tai tu, vaikutis, ketini baigti visą gimnaziją? — samprotavo tēvas.</p> 
<p>—	Norēčiau — patvirtino Jonukas.</p> 
<p>—	Meilutytis! — aiškino tēvas— tai ne mūsų sparnams taip augštai skraidyti. Keturių metų tavo mokslas prislēgē mane kaip girnų kūlys, o kiti keturi išvarys man ir dūšią iš kūno. Aure, Vanagui tebeesu kaltas du šimtu, o kur dešimtis, kur dvi, kur penkios, kas čia besuskaitys! Vis tai nepranyks, vis reikēs šiuomet-tuomet išmokēti. Anot tos kalbos: skola ne rona, neużgis.</p> 
<p>—	Tētušēli! likęs żmogumi, aš išmokēsiu — drąsino tēvą sūnus.</p> 
<p>— 	Vaikeliuk, tu mano! Viena ko skolininkai nelauks liekant tave żmogumi, kita ar suderējai su Ponu Dievu gyvęsiąs patol, pakol atlygįsi visiems? Gink Viešpatie tavo smerčio, kaip tuomet bus? Gimdytojai użmokēkita.</p> 
<p>— 	Tētušēli! — dżiugino Jonukas tēvą — aš nemirsiu greitai. Aš esmu jaunas ir żaliukas.</p> 
<p>—	Duok Dieve! — atsidūksējo Pempē.</p> 
<p>Likusiu vienudu Pempē su pačia, ēmē rodavotis, ką daryti su sūnumi. Leisti gimnazijon nebebuvo kuomi, apversti namie uż berną ir liepti dirvą arti gailu buvo mokslo. Teisybę pasakius, Joniukas buvo atliekamas, nes ūkei pakako kito sūnaus Norbos. Reikējo tat padēti Joniuką kurnebūt. </p> 
<p>—	Širdele! — tarē Pempienē vyrui — tevażiuoja Joniukas seminarijon. Aš misliju, keturių kliasų benepriims, ypatingai kad turi godos knygą.</p> 
<p>—	Kad godos knygos vienos użtektų, tai būtų gerai, bet visupirma reikia pinigų — aiškino Pempē.</p> 
<p>—	Augščiausis suteiks — drąsino save Pempienē. — Aure, Balsio Motiejukas, įnamio vaikas išsišventē pernai, o męs turime valaką, tai gi sukrapštysime šeip bekaip. Ir vēl prisipażįstu tau, juog nieko taip negeisčiau ant svieto, kaip regēti savo vaiką kunigu. Kad aš pamatau kunigą, man širdis alpsta net. Pamislyk pats, Dievą ant rankų kasdien nešioja, griekus żmonēms atleidżia, svietą Dangun veda. Ar begali būti ant żemēs šventesnis stonas? Parduosiu nors paskutinę vištą, bytik Joniuką padaryti kunigu.</p> 
<p>—	Aš neginčiju kunigystę esant šventu stonu — tarē Pempē — bet nenorēlio negi įvarysi jon, o kad ir įvarytumei, tat turēsi netikusį kunigą. Reikia paklausti Jonuko, be jis nori.</p> 
<p>Gimdytojams bešnekant, atējo Jonukas kanakame buvęs, visas sukaitęs. Rodēs buvo svečiuose pas Gaidżius. Pempienē padavē jam bliūdżiuką rūgusio pieno su grietine praskiesto, kad pravēstų bent kiek. Sūnui besrebiant, Pempē użsiminē apie atentį. Tarē: </p> 
<p>—	Mano sūneli! Kuomi būsi dabar? Gimnazijos baigti negali, pinigų nebēra; keturias kliasas pabaigus arti dirvą nepridera. Bene-nori būti kunigu?</p> 
<p>—	Tētušēli! — atsakē Jonukas — kad mokslo maż. Koks bus iš manęs kunigas? Reikēs stovēti uż durių prieš geras asabas.</p> 
<p>— 	Tai dar! — įsikišē motina. — Kame čia yra tos geros asabos? Gudai visi iš „učilyščių”, ar iš seminarijų. Bajorai arba namie pasimokę, arba išginti iš antros kliasos. Mużikai vos paskaito Maldas Rytmetines. Tai ko-gi čia su mokslu dejuoti? Juk seminarijoje nebūsi nesimokęs. Kunigu palikęs galēsi skaityti kiek tinkamas. O vēl ar nēra ko šneka be moksliškų dalykų: apie arklius, karves, laukus ir visą ūkę. Kad pristigs kalbos, apsimesk tingiąs bekalbēti, arba laiko neturįs.</p> 
<p>—	Kapelionas, išleizdamas šįmet studentus iš gimnazijos, użsiminē apie kunigystę, — tarē Jonukas. — Minējo apie pašaukimą ir sakē, kad be to niekas negalįs būti kunigu. Man nebuvo  nei galvoje tas jo pamokslas, aš tik rūpinaus, kaip čia greičiau ištrūkti namol. Dēlto negaliu pasakyti, ar pas mane yra pašaukimas,  ar nēra?</p> 
<p>—	Żmonele! — tarē Pempē pačiai, — nieko čia nebus iš mūsų. Tokiame svariame dalyke reikia pasiklausti klebono. Juk nuo teisingo išrinkimo stono priguli żmogaus żemiška laimē ir išganymas po smerčio. Kunigystē tai ne vienos dienos gyvenimas. Kad gerai, tat gerai, o kad kaip, vaikas, palikęs kunigu, keiks ir mudu ir save.</p> 
<p>Sakytumei klebonas girdējo, kad Pempē jo reikalauja. Nedēlios pavakarēje abu su daktaru ēmē ir atvażiavo apsilankytų pas Pempę. </p> 
<p>—	Sveikas, Panie Pempe! — pasveikino klebonas gaspadorių. — Ar lauki svečių? Atkakova pas Tamstą su ponu daktaru braškių paragautų. Girdėjau esančios labai saldżios ir sultingos. Liepk iškinkyti širmokus, vedu  patruksiva kiek. Nepavaišinęs negi išleisi svečių.</p> 
<p>—	Ačių, ačių, Dvasiškas Tēveli! — padėkavojo Pempė klebonui; — duok Dieve tokių svečių.</p> 
<p>Uż valandos šnypštē samovaras ant stalo ir priešais stovējo margai išrašytas pusbliūdis su išsirpusiomis uogomis didumo su mużiko nykštimi. </p> 
<p>—	Kaip-gi sūnus? — użsiminē klebonas; — ar pasisekē pašokti augščiau?</p> 
<p>—	Dievui dēkui! — atsakē Pempē, — persikēlē penkton. Jonukas parodē klebonui godos knygą.</p> 
<p>—	Ogo! — tarē klebonas — vikraus esama. Retas tegauna tokias dovanas. Nepatingēk, vaike, būsi żmogumi.</p> 
<p>—	Dvasiškas Tēveli! — duok rodą, ką daryti? — użklausē Pempē klebono stačiai. — Motina spirias būtinai, teeinąs Jonukas kuniguosna, o čia neżinome ar gali būti iš jo kunigas, ar ne?</p> 
<p>—	Puikus użmonis, — tarē klebonas. — Parapijai bus goda, kad turēs savo kunigą, o visiems Pempēms bus garbē ir pażibos.</p> 
<p>—	Jonukas pasakoja, būk Panevēżio kapelionas pasakęs lydēdamas studentus ant vasaros atilsio, juog, norint būti kunigu, reikia turēti pašaukimą. Taigi neišmanome, kas tai yra tas pašaukimas ir ar mūsų sūnus jį turi, ar ne?— dejavo Pempē.</p> 
<p>— 	Matai, Tamsta — aiškino klebonas, kiekvienas żmogus turi palinkimą iš prigimties prie kokionorints amato. Vienas prie kareivystēs, kitas prie kunigystēs, trečias prie amatninkystēs, ketvirtas prie moterystēs. Tą gamtos slaptį matome jau pas vaikus. Jei tada żmogus atitiko šitą slaptį, jam bus pigu gyventi ant svieto ir seksis. Jei jis nusitvers ne uż savo amato, tuomet yra bēdos ir nelaimē. Kunigystē tuomi skirias nuo kitų pašaukimų, juog ji yra begalo svari, begalo šventa ir prietam niekuomi neużmainoma ir amżina. Nepasisekus būti puodżiumi, yra galima puodus pamesti ir pasidaryti račiu, ar kurpiu. Bet nepasisekus būti  geru kunigu, neduok Dieve! Kunigystē yra iki grabo. Be pašaukimo tat-gi nedaleisk Dieve! įżengti šitan stonan.</p> 
<p>Pašaukimas yra tai Dievo balsas, kurs šaukia żmogų savo tarnystēn ir suteikia jam ypatingą mylistą, idant galētų pildyti vertai ir garbingai savo priderystes. Tą patvirtina šv. Povilas. Sako: Niekas neima sau garbēs, bet kas Dievo pašauktas, kaipo Aronas. Išganytojas sako: Nejųs išrinkote mane, bet aš išrinkau jumus. Bażnyčios Daktarai nepašauktą kunigą vadina pażeistu sąnariu, kurs tarnauja, bet netikusiai. </p> 
<p>Pašaukimo żenklu kunigystēn yra du. Pirmas yra ypatingas palinkimas. Jis yra taip malonus, taip vienodas, juog negali išeiti iš niekur kitur, tik iš Dievo, kurs nieko veltu nedaro. Antras yra dorybių pradżia, kunigui pritinkančių, kaip va: karšta Dievo meilē, šventų daiktų malonē, čystatos auklējimas, rūpestis apie išganymą. </p> 
<p>Šalip pašaukimo reikia grynos intencijos. Jeigu visoks veikalas paremtas ant pikto noro yra peiktinas, tat kunigystē ypatingai. Beskuo šv. Povilas sako: kiekvienas kunigas paimtas iš żmonių yra pastatytas żmonēms tuose daiktuose, kurie priguli prie Dievo. Biauriai elgias tas, kurs eina į kunigus tik vien dēlto, kad potam skaniai pavalgytų, nieko nedirbtų ir pelną imtų. </p> 
<p>Reikia taipos doro gyvenimo pirma. Laidoką iššventus, laidokas ir bus. Be to visi żmonēs piktįsis; atmįs, kaip tas kunigas pirm kunigystēs buvo įtartas. Anot šv. Bernardo: laidokus reikia į klioštorius leisti, tepasitaiso, o kuniguosna reikia leisti gerus żmones. </p> 
<p>Še, Tamstai, Meilutis Pempe, kas tai yra pašaukimas. Girdi, norint būti geru kunigu, reikia, kad jaunikaitis būtų labai paveikslingas, neloštų kortomis, netingētų, nei su kuomi nesusidētų nepadoriai, būtų maldus, šš. sakramentus lankytų. Trumpai pasakius, reikia kad Dievą mylētų. </p> 
<p>— 	Dvasiškas Tēveli! — tarē Pempē — vedums sūnus stačiai toks ir yra, kokio Tamsta reikalauji.</p> 
<p>—	Kad toks, tarė klebonas, tat tevażiuoja seminarijon, bus iš jo geras kunigas.</p> 
<p>—	Palauk, Geradējau! — įsikišę daktaras, prašau pasiklausyti ir mano nuomonēs. Jonukui neprideri būti kunigu. Kunigu gali būti jeibkas kitas silpnesnis. Jonuko ateitis yra linksma be kunigystēs. Vaikas, kurs tyri iš visų dalyku po penkis, o priedų godos knygą, gali pasiekti ministro krasę. O pabaigęs seminariją — tegu nors ir Akademiją — gaus pirma kamendorystę, kame bus pavaldus klebonui. Potam po dvidešimties metų gaus palaikią kleboniją su kiauru bażnyčios stogu, su dviem tūkstantēm mużikų be gyvo mokyto żmogaus. Prisiżiūrēkime į bajorus — o bajorai turi gerą uoslę — kaip jie daro su savo vaikais. Kurs jų sūnus esti bent kiek vikresnis, to mylēk Dieve! neleidżia kuniguosna. Bet leidżia tik menkesnį. Bajorai sako: kunigui nereikia nei mokslo, nei vikrumo. Jis išmanysiąs ir be mokslo, kaip apseiti su davatkomis.</p> 
<p>—	Perprašau Poną Daktarą — atšovē klebonas. — Ponas Daktaras drauge su bajorais żiūri iš kreivos kertēs į kunigiją. Karalystēje yra reikalingi ministrai, bet yra reikalingi ir kunigai. Karalystē yra ziegorius su daug ratų, ratelių, plunksnelių, rodykle ir klapate. Išnerk vieną iš jų, ir pages adynos. Ką bajorai sako, būk kunigui nereikia mokslo, tai jie plepa niekus. Šeip-jau żmogus gali pragyventi ir be augšto mokslo, bet kunigas, ne. Ne-gi veltai Evangelija vadina kunigą svieto żiburiu, żemes druska. Koks čia būtų żiburys, jei nešviestų, arba druska, jei nesūdytų? Kaslink palaikios klebonijos ir tamsių żmonių, tat kleboniją yra galima — ir reikia — pataisyti, o żmones apšviesti. Pridursiu dar, juog Dievas peiks żmogų po smerčio ne uż tą, kodēl nepašoko į ministrus, bet kodēl neišpildē priderysčių, kuomi buvo.</p> 
<p>— 	Kunigystē man išrodo vergija — sakē toliau daktaras. Kunigas yra suvarżytas iš visų šalių. Nebesakau jau apie ilgą jupą, kuri painiojas po kojomis, visas kunigo gyvenimas yra nevalia. Še, šeip-jau żmogus ir išgers, ir pasidaużys ir karčemon użkreips, ir gūżynēsna nueis, ir su mergaitēmis pasišaipys, vis jam yra leista. Tepadaro kunigas taipos, visi żiūrēs kaip į vilką. Pridēkime dvokančius ligonius, nubodżias spaviednes, ilgas maldas — kunigystē pasidaro visai nemaloni.</p> 
<p>— 	Nemaloni yra ne tik kunigystē, bet ir visokia amatninkystē tam, kurs pasiēmē nešti naštą be pašaukimo, aiškino klebonas. Bet kas išrinko sau gyvenimo menčių Dievo pasiklausęs, tam stonas yra saldus ir malonus, būk jis kunigas, ar kas kitas. Motinai auginti kūdikį ir-gi yra begalinē vergija. Prisieina ir namie nuolačiai sēdēti, ir vaiko klyksmo girdēti, ir savimi penēti, ir daug kit-ko kentēti; vienok motina ne tik nelaiko savo vargų uż vergiją, bet dżiaugias auklējanti żmogų. Dēlko? Dēlto, kad noroms pildo motinišką pašaukimą. Taip-pat ir kunigystēje neįkiria niekas, nes kunigas żinos pildąs Dievo valią. Karčema, gużynēs ir mergos doram żmogui vēl-gi nepritinka, tai yra laidokēlių amatas. Ilga jupa yra senovēs gadynēs palaikai Seniau visi dēvējo ilgus rūbus, potam tik nukirpo. Kunigas laiko ilgą jupą uż garbę ir pašvaitus sau. Ką Tamsta pasakei, būk šeip-jau żmogui esą viskas leista, tai neteisybē. Yra leista tik tas, kas atitinka su Dievo prisakymais ir priderystēmis savo pašaukimo. Priešingas elgimos yra użdraustas lygiai kunigui, lygiai kitam żmogui.</p> 
<p>—	Geradējau! — karščiavo daktaras — su karčema ir su vakaruškomis kaip sau nori, bet ką pasakysi apie kunigų bemoterystę? Juk jau čia tai tikra vergija. Būti be pačios visą amżelį, tai vargų — vargas. Pati yra kvepąs tepuklas, kuriuomi gydos vyro skausmai, o vaikai yra gimdytojų paramstis senatvēje. Kunigas neturi nei vieno, nei kito.</p> 
<p>—	Aš moterystēs nepeikiu — ramino klebonas daktarą. Kam ji yra reikalinga, tas teveda. Bet visiems, ypatingai kunigams, moterystē yra būtinai atliekama, kaikada vodinga. Teisybę pasakius, pačiotų żmonių ant svieto teyra rasi ketvirta dalis, o trįs dalys yra viengugiai. Pats Išganytojas, Sadukējų gandintas, neliepē visiems pačiotis, bet tarē: yra įstarżai, kuriuos Dievas padarē, kuriuos żmonēs padarē, kurie patys pasidarē dēl Dangaus karalystēs. Arba šv. Povilas, kurs tikrai buvo išmintingesnis uż Poną Daktarą, nespyrē jieškoti pačios, bet pagyrē tuos, kurie neveda ir neteka. Tai tiesa, juog pati yra kvepąs tepuklas, gydąs vyro sopulius. Bet ir tai yra tiesa, juog tas tepuklas yra kaikuomet pargaiżus. Kartais ne tik negydo vyro żaizdų, bet dar suerzina jas. Vaikai irgi negali vadintis vienutine gimdytojų viltimi. Tinkas — ir tai labai tankiai — juog pakaršę tēvai peni uteles labiau, neg būtų buvę be vaikų. Kunigų bemoterystē, prisipażįsiu Tamstai, yra begalinē jų laisvē, kurios nēra galima mainyti nei su kuomi, negu su Dangumi. Kunigas be pačios yra Dievo kareivis; jis nebijo nei šaudyklēs, nei raguotinēs, nei kalējimo, nei ištrēmimo, nei nieko. Jam nebaisus yra joks użpuolis. Uż šv. tikējimą jis keliauja su tokiupat dżiaugsmu nepasvietinga kokiu eina bażnyčion ant Mišių. Niekas jo neverkia ir nieko jis neverkia, pasibruka maldų knygą po pażasties, pasiima lazdą rankon ir marš kelionēn. Dręsu pasakyti, juog šalip Kristaus priżadų — kad tai pragaro vartai nepergalēsią Bażnyčios — kunigų bemoterystē daug prisidējo jos liuosybei. Aure, vokiečių pastorai ir kalvinų bombizai yra pačioti. Kasgi iš to? Yra visi Svietiškos valdżios amżini vergai. Tegu kas pridergtų jų kirką, tegu pasiermotų su jų tikējimu, jie tyli lūpas sučiaupę, bijo kad nenusidētų, kad nenustotų vietos. Tulas buvo norējęs atsispirti persekiojimui, bet sulyg pati ir vakai ēmē verkti ir reikējo pasiduoti budeliams nenoroms. Katalikų kunigui niekas neįkalbės, niekas nepalieps perżengti Dievo ir Bażnyčios parēdą. Jis yra vienas-vienintelis, kitos baimės neturi, tik baimę Dievo. Ką Ponas Daktaras pavadinai bemoterystę vergija, tai neteisybė. Kame nėra pono ant galvos, ten negali būti ir vergijos.</p> 
<p>Pakol daktaras ginčyjo su klebonu, Pempiukas klausēs ausis ištempęs ir, svečiams išvażiavus, tarē tēvams: </p> 
<p>— 	Brangųs Gimdytojai! aš noriu būt kunigu. Man patiko klebono kalba.</p> 
 	  </div>
         <div type="chapter">
            <head>Pempiukas Vasaros Atilsyje.</head>
<p>Š. Alioiziuje Pempiukas iškako Kaunan seminarijon użsirašytų. Nors jau rado „aspirantų” skaitlių użbaigtą, vienok rektorius, perskaitęs Pempiuko atestatą, pasakē: tokių mum reikia, ir priēmē. </p> 
<p>Rugsējo pirmoje dienoje mūsų Jonukas sēdējo jau ant seminarijos soslano. Klausē išguldymų visų dalykų pirmame kurse skelbiamų. Pildē visas priderystes rūpestingai ir mokēs uoliai. Pusmečio gale kalbējo lotyniškai, kaip ropę graużē. </p> 
<p>Kūčiose pagrįżo pas tēvus ant švenčių. Kalēdų Sumą laikē pats klebonas, Pempiukas tarnavo jam. Neapsiriko niekame, tarsi, senas kunigas. Prie altoriaus Pempiukas išrodē begalo švelniai. Augumo buvo vidutinio, laibus kaip nendrē, baltai-raudonas, trumpai nusikirpęs, panašus į ano svieto esybę. Parapijonai akių nenuleido nuo klieriko per visą sumą. Pempienē verkšleno iš dżiaugsmo bażnyčios pasienyje, o Pempē uosus kraipē bobinčiuje. Tą dieną buvo ant pamaldos ir Jonuko giminaičiai, tetutē Gaidienē su vyru ir dēdē Zigma su pačia. </p> 
<p>—	Meilutytis! — tarē Zigmienē vyrui, vażiuojant namol, ar regējai, kas šiandien dējos bażnyčioje? Pempiukas bene bus kunigu? Sakiau tau pernai, padēk Pempei, padēk, neprapuls, atsiimsi šimteriopai, o tu lyg ant pajuokos pasiūlyjai jo tēvui pēdą nemirkytų linų. Atmink, pasigailēsi. Išsišventęs nykštį jis tau parodys. Gaidżiai ir kita giminē kops pelną, o vedu vepsosiva użupakalyje.</p> 
<p>—	Palauk, atsakē dēdē Zigma pačiai, dar neišsišventē, dar lieka pusketvirtų metų. Tuomi laiku gali išeiti šunims šieko piautų. Ar maża turime panašių atsitikimų? Aure, Apuokiukas baigē jau seminariją ir atsidūrē Panevēżyje aptiekoje. Lapieniukas pamokslus sakydavo; żiūriu, šį pavasarį beeinąs Šiauliuose pačia vedinas. Kiek żinau giminē kišo pinigus abiem, kągi pelnē? Liko kaip grobą pūtę. Teipos kad netiktųs ir su mūsiškiu. Kaslink kitų Pempiuko giminaičių ir tetutēs Gaidienēs, tat Tamstale nedejuok, jie neparpylē tuomi tarpu parviršų. Didelē čia kupeta, kad Gaidienē davē porą pančekēlių, supelējusį sūrpalaikį ir kluikį ragaišį. Visas labas gali būti vertas, rasi, dviejų auksinų. Kad aš nieko nedaviau, maża dar bēda, paspēsiu. Sulyg pamatysiu Jonuką nebesunyksiant, tuojau įvelsiu Pempei bent porą šimtų ir įgysiu vienoje valandoje lygias tiesas su kitais giminaičiais.</p> 
<p>—	Duok Dieve! — atsidūksējo Zigmienē, — kad tavo żodis patektų Dievo ausin.</p> 
<p>—	Mano karveliuk! — tarē tetutē Gaidienē vyrui, valgydama pavakarienę, tikką pagrįżus iš bażnyčios. Kad żinotumei, nieko šiandien nesimeldżiau. Visą pamaldą išmislijau, kaip tai bus gerai, kad mano brolēnas taps kunigu. Atiduosiva jam visus vaikus, tesiżino sau. Bais nemēgstu, kad mano sūnųs kiaules ganytų ir potam dirvą artų. Kur-kas yra żmogui maloniau būti ponu.</p> 
<p>—	Każin, ar brolēnas ims tavo vaikus? — abejojo Gaidys. Mażas dovanas tedavei jam. Uż porą pančekų negi gali auginti ir mokinti išdykēlių.</p> 
<p>—	Kaip neēmęs? — stygavo Gaidienē. Ar  aš ne jo tetutē? Ar mano vaikai jam ne giminē? Kunigai kaikuomet visai svetimus auklēja, o maniejei-gi iš Pempių kraujo išeina. Mażos dovanos tai niekai, nebuvo uż ką duoda, nieko neregint. Aš misliju ir dabar nekišti dar pinigų; kad baigs seminariją, tuomet paspēsiva. Visaip gali dar nukrypti. Ar maż yra paveikslų, ējo, ējo ir vējais nuējo. Paskui švilpauk sau giminē dyka likusi. Klierikas tai dar ne kunigas. Gali įsimylēti į kokią lepšę ir bus po kunigo.</p> 
<p>—	Teip, tat teip, sutiko Gaidys su pačia.</p> 
<p>Tuomitarpu Jonukas persikēlē į trečią seminarijos kursą ir išsišventē į puskunigį. Šv. Jone pagrįżo namol ant vasaros atilsio. Šv. Petre buvo atlaidai. Suvażiavo kunigų ir prigriuvo svietelio neregētai — negirdētai. Klebonas patarē Pempiukui, tepadarąs jis iškilmingą sumą su šešiais klierikais ir su tiekai vaikų. Vienuoliktoje išējo iš zakristijos ilga eilia it rudens laukinių żąsų vienas po vien kitam, šeši berniukai komżomis apsivilkę, raudonais ploščiukais apsisiautę. Paskui jų ējo šeši klierikai, du tarpu jų — Pempiukas ir kitas — apsidarę albomis ir neva tai arnotais. Ant pat galo sekē kunigas, pasirēdęs kaip visados prie Mišių. Giesmininkai nutilo, vargonai surēkē, żmonēs maldaknyges użdarē ir żiopsojo. Seniai bebuvo regēję tokią iškelmę. Ypatingai atkreipē visų atydę Pempiukas, użgiedojęs evangeliją. Jo balsas panašus buvo į varinį trimytį, skambējo teip skardżiai, drauge teip maloniai, juog moterēs verkē bażnyčios pasieniais. Povisam Pempiukas įvedē šešauninkę ir padalijo šv. Komuniją.</p> 
<p>Gaidys, użmiršęs šventą vietą, kumštelējo Zigmą Pempę ir tarē: </p> 
<p>—	Dēde! ar regējai kaip mūsų Jonukas kunigauja? Dabar tai tikrai bus kunigu. Bene metas ir giminei subrusti? Lygšiol abejojome, bet ši diena parodė, juog čia juokų nebēra. Pradēkime kaišioti po truputį, kad likęs kunigu negalētų sakytis nieko nuo mūsų negavęs.</p> 
<p>—	Dar turime pusanrtų metų — atsakē Zigmą, klaidą pataisysi va, tegul tik kiti giminaičiai taiso. Tu turi gerus arklius, galēsi jais įteiksianti Jonukui, aš turiu pinigų, pinigais įsitrįsiu myliston pas Pempę. Tokiu būdu ir išpakūtavosiva, jeigu nusidējova.</p> 
<p>—	Kad nebūtų parvēlu, — dejavo Gaidys.</p> 
<p>—	Nebus, — padrąsino dēdē Zigma.</p> 
<p>Šv. Juozapo kertēje šnibżdējo susitūpusios Gaidżio pati ir Zigmienē. </p> 
<p>—	Sesute! — tarē Zigmienē anai, — tu nors pančekeles nunērei Jonukui, o aš nieko. Bēdos su tais vyrais! Patįs prakiša, o potam pačias kaltina. Sakiau išpat pradżios, padēkiva Pempei, jis ne. Esą. rasi, Jonukas nebūsiąs kunigu, pinigai prapulsią. Šį vakarą, tikiuos, nenaudēlis krims mane, ašgi kuomi čia kalta?</p> 
<p>Pasakos pradżioje sakiau, juog Pempēs buvo trįs dukterįs. Jų vardai: Matilda, Grasilda ir Izabelē. Visos buvo mitusios ir negrażios. Matilda — kupruota, eidavo pasturgalį atkišusi, galvą lingodama kaip tikra pempē. Grasildos apatinē lūpa buvo kurkas storesnē uż viršutinę ir, pażiūrējus į ją, sakytumei, turējo dešrą įsikandusi. Izabelēs akys vis ašarojo, lyg būtų karčių dūmų gavusios. Kadangi prietam visos trįs neturējo kraičio, nei pinigų — nes vis pravertē klieriko mokslui — tat ikišiol nei żvirblis neatskrido piršliuosna. </p> 
<p>Šv. Petro suma sujudino visus viengugius. Kurie pirma nei mislyti nebuvo misliję apie Pempiotes, dabar sukruto visais kraštais. Pempē nebegalējo apsikopti piršliais. Vieni neišvażiavo, kiti įvażiavo. Uż visus labiau użsispyrē Ambrożas Šeškiukas. </p> 
<p>Šeškiukas buvo veinaturis, valakinis, żaliukas, be skatiko skolos. Šeškienē, moteriškē pagyvenusi, reikalavo marčios ir vertē sūnų, tevedąs. </p> 
<p>—	Mamute! — tarē Ambrożas, — kokią-gi aš vesiu, kad neturiu jokios apsirinkęs?</p> 
<p>—	Vaikuti! — atsakē motina — doras vaikas ne pats renka pačią, bet ima tą, kurią gimdytojai jam išrenka. Tu nepażįsti dar żmonių, neżinai jų būdų, todēl apsirinktumei kanakokią paēmęs ir dejuotumei visą amżelį. Mergose visos yra malonios ir sveikos, o ištekējusios pavirsta į erškēčius ir į ligų maišus. Tekēdamos berods atsineša kokį kraitelį ir pinigų kelis rublius, bet kas iš to, kad paskui niekas nebepriduria. Reikia vesti tokią, kad jos użupakalyje stovētų żilmelżē karvē, kuri neużtruktų patol, pakol ji išdvēs.</p> 
<p>—	Kame-gi tokią rasti? — paklausē Ambrozas motinos.</p> 
<p>—	Ogi Pempiotē viena, ar kita. Yra trįs, galima pasirinkti. Tat bent būtų moterystē, kaip šaltinis (paversmē), kurs niekuomet neišdżiūsta. Ar regējai šv. Petre, kaip jų brolis pradeda kunigauti? Tai jį aš vadinu żilmelże karve, jis tai bus tau šaltinis.</p> 
<p>—	Mamute! — klausē sūnus — kurią gi vesti, kad visos trįs vyresnēs uż mane bent par penkioliką metų? Visos negrażios. Ir vēl aš nemyliu nei vienos. Kokia būtų moterystē be meilēs?</p> 
<p>—	Mano sūneli! — atsakē motina — iš grażumo sviesto nesuki, by tik brolis kunigu, tai daugiau nereikia nieko.</p> 
<p>—	Mamute! — teisinos Šeškiukas. Matildē eina pasturgalį atkišusi, Grasildos apatinē lūpa kaip Kalēdų dešra Izabelē — żliba. Be to visos plikos, be skatiko prie dūšios.</p> 
<p>—	Vaikeliukas tu mano! spyrē motina, gyvęsi ne su lūpomis, ne su kitu kokiu mergos privalumu, bet su żmogumi. Visos anos ydos, tai yra ne ydos, jei brolis yra kunigu. Klausyk motinos. Żinai, juog gimdytojai nelinkia nēkuomet savo vaikams blogai. Taip kokią mergaitę vedęs, kad ir skaisčią, tesidżiaugs jos skaistumu devynis mēnesius, opotam ir nuslinks kaip grybas par kotą, o vedęs Pempiotę, mergą sudirżējusią, atmainos jos veide neregēsi, garbēs gi turēsi pilnas kertes. Visi sakys, koks Šeškas? ar anas, ko kunigo seserį turi? Aš misliju dar ir dūšios išganymą greičiau įgysi, visgi būsi susimaišęs su dvasišku krauju.</p> 
<p>Šeškiukas pardaug mylējo motiną, begalo į ją tikējo ir par tai paklausęs jos, priżadējo vesti Pempiotę. Kaip yra būdas Lietuvoje, reikalas buvo pasijieškoti piršlio Ketverge prieš Żolynų mūsų Šeškiukas nuējo pas kaimyną Petrą Lapę ir paprašē, kad padētų jam piršybomis. Šis buvo vilko neštas ir pamestas. Piršybų dalykuose, buvo jau sujungęs par savo gyvenimą, rasi, bent kelias dešimtis porų. Ar jo sukergtos moterystēs dżiaugēs, tai yra kas kita. Lapēs lieżuvis sukdavos kaip menturis, jis mokējo nudażyti tą patį daiktą juodai, baltai, żaliai ir visaip.</p> 
<p>—	Pasakyk, ko reikalauji? paklausē Lapē Šeškiuko: ar grażumo, ar pinigų.</p> 
<p>— 	Gerai būtų vienas ir kitas, bet użvis geriau, kad būtų uola gaspadinį, atsakē Šeškiukas.</p> 
<p>—	Matai broliuk! aiškino piršlys, ar bus gera gaspadinē, tai potam pamatysi, o tuomi tarpu reikia żiūrēti, kas dabar yra. Pempiotēs, teisybę pasakius, yra ir negrażios, ir biednos, bet tai niekai. Jų brolis bus kunigu, šitas yra ne niekai. Paukšteliai lizde visi yra biedni ir pliki, be plunksnelių, o tēvų auklējami paskui apiżelia. Taip bus ir su Pempiote. Tegu sau šią valandą ji neturi nieko, vieną sijonēlį ir margą skarelę, bet kunigo — brolio šelpiama apżels ne tik plunksnomis, ale ir pukais. Kame girdējai, kad kunigas apleistų seserį? Kemša nevien skatiką, dar kad reikia, galvijus pastato, vaikus augina ir, ką čia besugarbstysi, kiek gero padaro! Taigi, żmogel! Pempiotę paēmęs tai miltų kalną paimsi. Jos yra tris, sakyk greitai, kurios nori?</p> 
<p>— 	Aš nenoriu nei vienos, kalbējo nenoroms Šeškiukas. Jos visos nepatinka man. Aš nemyliu jų.</p> 
<p>—	Liurbeli! Apie meilę tu nieko neišmanai. Meilē nēra kaip arklys, ar kaip karvē, kad būtų galima ją matyti. Ji yra paslēpta, yra dvasiškas jausmas; ji paprastai apsireiškia trečioj dienoje po vinčiaus! O kad ir neapsireikštų, tat didelē čia naujiena! Pragyvęsi ir be meilēs, kaip kiti pragyvena. Bytik kunigą, pačios brolį mylēsi ir użteks.</p> 
<p>—	O kaip bus, jeigu nukakus piršlybosna Pempiotē paklaus manęs, ar aš myliu ją? dejavo Šeškiukas, ką aš tada atsakysiu? Meluoti nepridera, griekas.</p> 
<p>—	Sakykis myliąs, mokino Lapē. Čia nebus jokios melagystēs; jokio grieko. Juk šv. tikējimas liepia mums mylēti artimą, kaipo patį save. O-gi Pempiotē netyrinēs, kaip tu ją myli: ar kaip artimą, ar kaip mergą. Tu prisipażinai, juog visos trįs nepatinkančios tau. tat nēra ko skiria, imk iš krašto, nors Matildą. Tik tiek daug persergēsiu tave, nuējęs pas Pempes, nešnekēk parviršu, kad nesugautų kalboje, leisk man šnekēti. Żinai, aš juos įkišiu maišan ir użrišiu.</p> 
<p>Toje pačioje Ketvergo pavakarēje piršlys Lapē Šeškiuku vedinas atvyko pas Pempę piršlybosna. Rado visą šeimyną linus beraunančius. Moterēs visuomet spēriau įspēja kas ką mislija. Pempienē tuojau suprato, kokių čia svečių beesama. Tarē juokdamos: </p> 
<p>—	O tai ačių! talkininkų sulaukēme, padēsite mums linus rauti. Galvutēs jau pageltanavo, metas valyti.</p> 
<p>—	Mamute! šitas darbas yra ne vyrų, atsakē Petras Lapē. Vyrai turi štyvus kaulus, jiems sunku yra żemai pasilenkti. Vedu-gi vēl ne talkon ir atējova, bet gaspadinēs jieškova. Kaip Mamutē żinai, mano kaimyno, Ambrożo Šeško, motinēlē nebegali gaspadinauti, tūpčioja varguolē netūpčiojusi ir vis ant vietos. O čia valakas żemēs, ūkē tvirta, żygis nemażas, reikia jaunų kojų.</p> 
<p>—	Nors gaspadinių yra pilni patvoriai ir bado su juomis nēra, ale kadangi jau reikalaujata, galiu vieną duoti. Še trįs, skirk kokią nori, tarē Pempienē piršliui.</p> 
<p>—	Mamute! atsakē Lapē, čia ne turgus, merga ne aviżos, kad būtų galima skyrioti. Pagal Lietuvos būdą, duok mano kaimynui vyresniąją, Matildą.</p> 
<p>Matilda nukaito, o kitiedvi seserys ēmē slaptu raudoti. Mergos pavydżia viena kitai ir negalējusios sutramdyti nuo takos nors verkia. Jų širdis yra dibinas ir kas jas żino, kitsyk ko jos verkia? Ar jos gaili tekančios, ar, rasi, gaili savęs, kodēl joms neatējo piršliai. </p> 
<p>—	Nepriderančioje vietoje ēmēta piršliauti, pasergējo Pempē. Eikime grįčion. Tokio svaraus reikalo niekas dirvos viduryje nesvarsto.</p> 
<p>Kad jau buvo vēla pavakarē, tat pametę darbą visi pagrįżo namol. Matilda greitai nusiprausē, susišukavo, prisijuosē margą priejuostę, użsivilko perkalinę paseginę ir taikēs palikusi labai grażi. Tik bēdos buvo su kupra, šios negalējo nēkur padēti. Bet kas čia mislija esąs kuprotas? Gamta suteikē żmogui neżmonišką savimeilę. Kiekvienas, nors būtų biaurus kaip baidyklē, tarias esąs padorus ir malonējas pats savimi żiūrēdamas į zelkorių. Tą silpnybę turējo ir Matilda Pempiotē. Ji nei maż netikējos esanti biauri ir sena. Jai rodēs, juog trisdešimt metų ir kupra ant pečių, tai vieni niekai, bytik kitas kūnas sveikas. Pempienē tuomitarpu pateikē użkandą, o Pempē pastatē vyno butelį.</p> 
<p>—	Kad paskui vyras neprikaišiotų ir nesakytų, aš paēmiau tave šiokią ir anokią, geriau bus sutarus išlaiko — ēmē sakyti Pempē. — Mūsų duktē nēra tarpu pagirtųjų, Dievas davē jai nereikalingą gunklą ant pečių ir tris — dešimtēles metelių. Esame neturtingi ir sukurti ar tai Šeško, ar tai kito negalime. Visą yščynį paleidome ant sūnaus mokslo ir patys likome be nieko. Pasakau visą teisybę, kad potam nebūtų jokios priekaišos. Nori kas Matildos, teima, nenori, kaip sau nori; čia-gi laisvēs darbas.</p> 
<p>—	Brangus Uošveli! żinau viską ir matau nesakius, — atsiliepē Šeškas. — Nieko nejieškau ir neprašau, użtenka man, kad Matildos brolis bus kunigu, aš dabar negavęs, atsiimsiu iš jo su priedais.</p> 
<p>— 	Cyt! kvaiše — kumštelējo piršlys Šeškiuką — sakiau, nekalbēk parviršų, pagadįsi viską. Ir merga ir gimdytojai pamislys, kad ne dukters nori, bet kunigo naudos.</p> 
<p>Dievo laimē Pempēs nei vienas nenugirdo ką Šeškiukas buvo pasakęs ir dēlto nepasigadino niekas. Vaišēs sekēs gerai, utarka gerai. Matilda priżadējo tekēti. Susitarē paduoti użusakus ir vinčių nusprendē uż trijų savaičių. </p> 
<p>Bet kas čia susivinčiavojo nei keno nekliudytas? Ne tik żmonēs, ale ir šluotrażis kertēje peikia vieną ir kitą šalį. Taip buvo ir dabar. Użsikorē visi ant bēdnos Pempiotēs, kraudami ant jos būtas ir nebūtas ydas. Kaikurios moterēs pramanē, būk Matilda turinti moliūgą lenkmenyje, kurs neużgynąs par kiaurus metus. Kiti skelbē, būk kasnakt slēgis ją smaugiąs. Šeškiukas, prisiklausęs visokių ermių, buvo ketinęs pamesti Matildą, bet piršlio įkalbētas, juog ima ne Matildą, ale kunigo seserį, vēl nusiramino ir Lapkričio mēnesyje kunigas kamendorius palaimino Šeškų prisieką bażnyčioje. Šeškas pasidarē dabar Pempiuko klieriko švogeris. Ar jis buvo laimingas vedęs seną, kuprotą mergą — rasi dar su moliūgu — tai yra kas kita. </p> 
 	  </div>
         <div type="chapter">
            <head>Pempiukas Kamendoriumi.</head>
<p>Dar liko dvi Pempioti netekējusios. Visiems rūpējo, kad šitiedvi kunigo seserys neliktų mergose. Vēversių sodżiuje gyveno Izidorius Żibenkštis, vaikinas kaip ążuolas, truputį mokytas, dvivalakinis. Jam tai buvo Dievo żadēta Grasilda Pempiotē. Żibenkštis būtų gavęs ir našesnę uż Grasildą, bet nebūtų buvusi kunigo sesuo. Berods rūpinos išgirdęs negerą naujieną apie Pempiotę, ale antraip apvertus, buvo tai gardus kąsnis atentyje, gardus ne iš jos prieżasties, bet iš brolio kunigo. Negera naujiena buvo ši, būk Grasilda turinti, vieniems pasakojant, svaigulį, kitiems — nuomarą. Kad Grasildos apatinē lūpa buvo storesnē uż viršutinę, tai būtų buvę menka bēda, ale jeigu, mylēk Dieve! ištikro ji sirgo baisia nuomaros, ar svaigulio liga, tat — mislijo sau Żibenkščiukas — kur ją dēti vedus. Tuomet ir švogeris kunigas būtų nebe malonu. Piršlys perkalbējo Żibenkščiuką, tenetikiąs visoms tauzoms ir teimąs Grasildą. Esą tai gerai, jei ištikrųjų serganti; kunigas brolis daugiau duosiąs ligonei uż sveiką. Seserį gydysiąs savo kaštu, o jam pylęs pilsiąs pinigus, kad nepyktų, kam Pempē, davē negalinčią dukterį. Pelno viltis viską per gali ant svieto, pergalējo ir Żibenkščiuko baimę. Priešpat Advento klebonas pagiedojo Żibenkščiam Veni Creator (Ateik Dvasia Švenč.). Vestuvių apeiga nebuvo iškilminga, bet użtat buvo nesvietiškai keista. Keista buvo dēlto, juog apie meilę nebuvo nei żodżio, bet vis apie pašalpą, kiek kas gaus nuo kunigo. Ypatingai rūpinos Gaidienē su Zigmu. Juodu negalējo pačiudu išgalvoti, ar Pempiukas išsišventęs šelps visus giminaičius lygiai, ar kai kuriuos mylēs labiau. </p> 
<p>—	Ne! negali būti, — tarē Gudienē Zigmui, kad tikras brolēnas aplenktų mane tikrą tetutę ir Tamstą tikrą dēdę. Švogeriu, Šeškas su Żibenkščiu niekogi nedavē, o aš daviau pančekas, sūrį ir ragaišį.</p> 
<p>—	Sesute! kaip bus su manimi, — dejavo Zigma, kad aš neesmu nieko davęs. Bijojau, mat, kad neprapultų pinigai, jeigu nebus kunigu.</p> 
<p>—	Niekis! — padrąsino Gaidienē Zigmą, — pataisysiva klaidą. Ir mano duoklē nekana kokia. Nesnauskiva tik.</p> 
<p>—	Brolużi! — atsiliepē nuvargusiam Matui Pempei Gaidienē. Esava su Zigmu klieriko artimiausia giminē, aš — tetutē, o Zigma — dēdē. Galiva padēti tau baigti leisti Joniuką seminarijon. Teisybę pasakius, svetimas negi padēs, jei tikra tēvo sesuo ir tikras tēvo brolis nepadēs. Żentai išneša iš namų, o neįneša; nuo jų netikēkis gausiąs kokią pagelbą. Man rodos, Šeškas su Żibenkščiu dēlto vien paēmē tavo dukteris, kad gautų ką, o ne kad duotų. Še, penkiasdešimtis nuo manęs ir penkias nuo Zigmo, nusiųsk Kaunan sūnui, teapsisiūdina jupą, knygas tenusi perka.</p> 
<p>—	Ačių, Sesute! — padēkavojo Pempē, — ale Vanagas buvo ketinęs paskolinti dar šimtą.</p> 
<p>—	Bijok Dievo! — barēs Gaidienē, — susidējęs su svetimais. Ir nepadoru, ir neparanku. Nejaugi neużtenka giminēs. Vanagui reikēs atiduoti, o vedu su Zigmu duodava ir dovanojava. Jei kuomet ir atiduos, tai ne Tamsta, tai kunigas.</p> 
<p>Moterēs nemoka użkąsti lieżuvio, ką mislija, tą tuojau ir pasako. Pempienē tarē Gaidienei. </p> 
<p>—	Kame Tamstaliu buvota pirma su savo penkiomis dešimtimis? Dabar, kad sūnus baigia seminariją, tat kišata pinigus. Pakaks mums Vanago.</p> 
<p>—	Kame buvome? namie buvome, — atšovē supykusi Gaidienē. Imk, kad duodame, o savo Vanagą użsikišk uż ančio.</p> 
<p>Škaplierna buvo paskirta Pempiuko primicijai. Tą dieną susirinko svietelio pilna bażnyčia, kiti rēkē net spaudżiami šalip sakyklos. Klebonas użkvietē Pempiuko gimdytojus ir giminaičius uż Dievo stalo. Atsirado tokių, kurie nebebūdami giminaičiais — nes stovējo devintoje kartoje — sakēs paeiną iš Pempių ir verżēs arčiau altoriaus laipsnių. Prasidējo Mišios. Pempiukas išrodē truputį išbalęs, truputį nusigandęs, bet drauge ir pusšventis. Żmonēs įrēmē akis altoriun ir żiūrējo naujakunigo linkon. Su-lyg Pempiukas użgiedojo Gloria, kanakas šlamsterējo. Tai apalpo Pempienē — motina. Jos dżiaugsmas buvo taip didelis, juog alpulys paēmē ją net. Pempē tēvas verkē loc mażas vaikas. Gimdytojų jausmai, vaikams gerai pasisekus, nēra numanomi kitiems. Tuomet, kad żmonēs pavydżia, jei kam pasiveda, tēvas ir motina negali prisidżiaugti vaiko laimei. Matas Pempē ir jo pati, pamačiusiu sūnų żmogumi — ir dar tokiu, kokiu visuomet troško matyti — vienas nualpo, kitas Verkē. Jųdviejų ašaros ir alpulys buvo tai apsireiškimas gimdytojų meilēs vaiko linkon. </p> 
<p>Skaitytojas, rasi, paklaus, ką darē tuomi tarpu Pempiuko gimine čia susirinkusi? Bene-nualpo ir ji ir beneverkē? </p> 
<p>Še, ką ji darē. Użmiršusi valandos svarumą ir vietos šventumą, vienas vypsojo, kitas šiaušēs esąs kunigo giminaitis. Żentas Żibenkštis stačiai atsigrężē ant żmonių, żiūrējo nosį išpūtęs ir, tarsi, norējo pasakyti: ar regite kunigo švogerį? Šeškas, Matildos vyras, pasakojo kanaką pusbalsiu piršliui Lapei. Girdējos tik: kupra, moliūgas lenkmenyje, slēgis kasnakt, niekis, bus gerai, bytik kunigo sesuo. Kitoje kertēje šnybżdējo tetutē Gaidienē su Zigmiene. Kurie klūpojo arčiau, sakēs prisiklausę, kaip jiedvi dżiaugēs paspējusios įkišti Pempei po penkiasdešimt. Dabar esą Pempiukas negalēsiąs jųdviejų nustumti, tečiaus, nuvażiavęs vieton, turēsiąs pirma — pirmiausiai atsiųsti bent po šimtelį Gaidżiam ir Zigmam. Gerai padariusios, kad nedavusios mokslo pradżioje. Padēti baigiant seminariją, esą kurkas tikriau. Kane švaicieris pabarškinęs, jiedvi būtų šnybżdējusios iki pamaldos galo. Gret zokristijos durių ginčijo kanakokiu du — būk taipos giminaičiu — ar devinta karta beesanti giminē, ar ne? Vienas iš jųdviejų plikakaktis stygavo, juog šeip-jau żmonių giminystē tepasiekianti lyg ketvirtos kartos, o kunigo giminaitis esąs giminē lyg dešimtosios. Buvo pats pusdienis, kad pasibaigē suma. Povisam visi nubildējo pas Pempes ant primicijos pietų. Atējo ir kaimynas Vanagas, atvażiavo ir klebonas. Pempē vaišino svečius kuomi galējo ir visi linksminos. Pietų viduryje stojos kunigas Pempē ir pasakē neva tai pamokslēlį, kitaip pasakius padēkavojo visiems, kurie padējo jam palikti kunigu. Tarē: </p> 
<p>—	Su manimi taip buvo, kaip su anuomi Evanelijos żmogumi, kurs ējo iš Jerikos Jerozolimon, gulējo pażeistas ant vieškelio ir niekas jo negelbējo, tik vienas samaritonas. Mano gimdytojai pavargo mane beleizdami gimnazijon. Nebebūčiau galējęs eiti seminarijon ir palikti kunigu, kane duosnus kaimynas, Petras Vanagas padējęs. Nēra jis joksai Pempių giminaitis, ale yra żmogus mielaširdingas. Ačių jam begalo uż visas geradējystes; teużmoka Dievas tokiam geram żmogui šimteriopai. Esmu kaltas Vanagui septynis šimtus, rūpįsiuos atiduoti lyg paskutinio skatiko. Būk sveikas mano geradējau, Petrai Vanage! Uż tavo sveikatą! uż gerą širdį! Tai pasakęs kunigas Pempē sudaużē vyno stikliuką su Vanagu, o dēdēs, tetutēs ir švogeriai nuleido nosis iki juostos.</p> 
<p>—	Ar girdējai, ką pasakē? — tarē tylomis Gaidienē Zigmienei. — Apie giminę nei żodżio, tik Vanagą garbina ir jam dēkavoja. Mano sūris su pančekomis, tavo penkios dešimtįs balon numarmējo. Regi? išpat pradżios ims jau susidēlioti su svetimaisiais, kas bus toliau?</p> 
<p>— 	Sesute! — guodżiojo Zigmienē Gaidienę, — niekai, nedejuok, pavojaus nēra. Pas ponus ir pas kunigus yra toks būdas, juog viešai jie kalba šitaip, o širdyje mislija kitaip. Tegina jis sau, ką nori: vanagą, żvirblį, varną, tedēkavoja visiems; vienok pats kraujas nepaleis. Galų gale šelps ne svetimuosius, bet giminę. Taip dējos nuo svieto pradżios, taip bus iki pabaigos.</p> 
<p>Gaidienē nusiramino. Tuomi tarpu svečiai pavalgē pietus ir išējo darżelin, kame klestējo puikus żolynas, Izabelēs auklējamas. Żolyno viduryje stovējo priešais du żaliai dażytu suoleliu. Ant jųdviejų tai susēdo visa kompanija ir gērē arbatą, vieni praskiedę „romu“, kiti be nieko. </p> 
<p>— 	Dvasiškas Tēveli! — tarē klebonui švogeris Żibenkštis, truputį jau apdūkęs nuo romo. — Kokia čia teisybē ant svieto? Vyrui, kurs ant mokslo, anot tos kalbos, raitas jojo par visas gimnazijos kliasas, kurio vardas żibējo ant aukso skardinēs, kurį mokyklos vyresnybē pażymējo godos knyga, — sakau tokiam vyrui Vyskupas davē Laiżuvą. (Kunigas Pempē turējo raštą vażiuoti Laiżuvon). Kas gi yra ta Laiżuva? Berods bażnytēle yra mūrinē, ale żmonių kišenēs yra medinēs. Viso labo parapijos yra devynios dešimtys dūmų, du tūkstančiu parapijonų ir tie patys sulatvēję. Kiek jie gali duoti kunigui, būdami patys nuskurdę? Geradējas girdējai, septyni šimtai skolos, Gaidienēs pančekos, Zigmo penkios dešimtys, negi Laiżuvoje sēdint yra galima vis atlyginti? O švogerių ar nebereikia? Kam-gi vedu su Šešku būtuma ēmusiu baidykles, kanesitikējusiu nieko? Nejau-gi nebuvo apygardoje mergų nors neturtingų, użtat sveikų kaip ropių ir skaisčių? Ne, Geradējau! Męs visa giminē vażiuosime Kaunan ir prašysime Jo Mylistos, teduoda mūsų kunigui Jonui iš tų trijų: Šiaulius, Joniškę, ar Vabalninkus.</p> 
<p>— 	Meilutytis — tarē klebonas Żibenkščiui, — aš neginčiju, juog skolą reikia atiduoti. Skola yra svetimas daiktas, o paēmęs svetimą daiktą, niekas negali użlaikyti pas save. Bet aš nesutinku su Tamsta kaslink Laiżuvos. Tamsta żiūri į kunigystę iš kreivos kertēs. Kunigas nēra amatninkas, nei prekējas, kad mislytų tik apie pelną ir kad visą savo gyvenimą paves tų giminei. Kunigas yra altoriaus tarnas, yra Dievo darbininkas, jam turi rūpēti bażnyčia ir parapija, ne kas kitas. Pasišventęs kuniguosna, jis išsiżada viso-ko, ir turtų, ir pelno vietų ir yra jam vis ta pati, kur jį Dvasiška Valdżia nukels ir kame jis gyvęs, by tik galētų pildyti savo stono priedermes padoriai, Dievui ant garbēs, o żmonēms ant dvasiškos naudos. Biauru yra regēti jei bażnyčios šventi rūbai yra palaikiai, o švogerio švarkas, kunigo pasiūtas, yra naujas; jei bażnyčia virsta, o švogerio triobos, kunigo taisomos, yra geltonos; jei šventkiemio ir kapų mūrai įra, o švogerio tvoros ir żiogriai, kunigo tverti, yra sveiki; jei ubagai ir pavargēliai alksta, o kunigo švogeris bonkietauja iš kunigo pinigų. Giminē neturi nekaip użsikarti ant kunigo sprando, bet turi pati dirbti, prakaitauti ir rūpintis. Pagal mano nuomonēs tik gimdytojai yra verti kunigo atydos, jiemdviem kunigas yra kaltas viską, jųdviejų nereikia apleisti, o giminē gali apsieiti ir be kunigo pagelbos.</p> 
<p>Buvo jau pavakarē, pasidarē darżelyje trupūtį vēsiau, gaspadorins użkvietē svečius seklyčion. Klebonas atsisveikino su visais ir išvażiavo. Giminaičiai likę vieni, nukreipē kalbą apie Izabelę. Šeškas tarē uošvei: </p> 
<p>—	Mamute! Maża żentų teturi, tik du. Reikia trečiojo, plačiau patvjs Pempių kraujas, bus daugiau kunigo giminēs. Bent kad visi nuvażiuosime Laiżuvon, ar kitur, tat bus ant ko paveizdēti. Kas-gi żino, rasi, Dievulis skyrē mūsų svaineliai, Izabelei it labai puikų vyrelį?</p> 
<p>—	Taigi — atsakē Pempienē Šeškui. — Būtų malonu parēdżius visus vaikus dar prie savo gyvos galvos. Ypatingai mergiškas, ne gi żinai żmogus kada ir kaip gali paklysti.</p> 
<p>—	Ne — atsiliepē Gaidienē, — Izabelē negali tekēti jokiu būdu. O kas bus pas kunigą uż gaspadinę, kad Izabelē ištekēs? Kunigas turēs samdyti svetimą, o svetima apżergs visą gērybę, sutelks savo giminę, o męs tikri giminaičiai liksime użupakalyje ir nei kunigui gyvenant, nei mirus negausime nei skatiko. Aure, mirė Tirkšlių klebonas, paskelbtas pinigočius. Giminė ką gavo? Gavo palaikias kelnias ir sudegusią pypką. Tuomitarpu gaspadinė nusipirko Telšiuose rūmą su darżu, pati nieko nedirba, vaikščioja apsirėdżiusi poniškai, valgo poniškai. Iškur vis tai, kane iš kunigo palaikų? Jeigu būtų buvusi sesuo, nebūtų viena apżiojusi viso turto, būtų pasidalijusi su gimine. Prietam ir padoriau esti, kad tarnauja klebonijoje sava, o nejeibkokia iškur atsiplovėlė, kuri tankiai dar apleidżia kunigą kalbomis.</p> 
<p>— 	Padoriau, tai padoriau, kad sesuo gaspadinauja, bet każin ar geriau? — perkirto Gaidienę Vanagas. — Sesuo, likusi uż gaspadinę. użmiršta esanti gaspadinē. Pasikēlē į didelę ponią, kiša visiems rankas bučiuoti, ima rēdytis kaip kokia grapienē, bażnyčioje lenda uż Dievo stalo net. Kelia pokylius be brolio żinios ir — jei yra jauna — apsikrauna kavalieriais. Susibičiuoliauna su visomis parapijos moterēmis ir samovaras su użkanda stovi kiaurą dieną ant stalo. Kur tik kunigas vażiuoja, ji nori, kad ir ją veżtųs drauge. Atleisti seserį nebēri, galima, nors ji darytų šunystę. Sako tuojau: kam mane ēmei? Suēdei mano jaunystę, aš būčiau ištekējusi. Ir noroms nenoroms kunigas turi kęsti iki galo. O su svetima pigi kalba. Kuolaik gerai, tat gerai; kane, algą użmokėjai ir tebēga sau kitur. Kaslink kunigo gērybēs, tai čia, pagal mano nuomonēs, gaspadinē nelab yra kalta. Tebūna parašytas visuomet testamentas ir gaspadinēs rūmų nepirkinēs. Kam kas bus palikta, tas ir pasiims. Antraip atvertus, ne tik kunigo, bet kiekvieno viengugio naudą vējai gaudo. Kame nēra pačios, nei vaikų, tenai paveldēs visados tas, kuris pirma nutvers. Mirus pačiam vienam, be šeimynos, vis ta pati, ar tai bus ponas, ar kunigas, ar ubagas, likęs turtas teks tam, kas arčiau bu vo prie mirties. Pagavęs pinigus, kas jis nebūtų — kad ir tikra sesuo — żinoma, padēs savo delmonan, o ne svetimam Antai, mirē tuose pačiuose Tirkšliuose altarista Šarauskas. Giminē negavo nei surūdijusio patreinio, sesuo pasisavino viską, o giminaičiams nykštį parodē. Pasakoja, brolis atvażiavęs ant pakasynų, gavęs senas konteples ir palaikius kaliošus. Taipos mirē Viekšniuose kunigas Kelpšas. Dvi šešeri, gyvenusios pas jį, pasidalijo viską, o susigrūdusi giminē gavo nieką. Taip bus ir su Tamstų kunigu. Izabelē rūpįsis apie save, o ne apie švogerius, dēdes ir tetutes.</p> 
<p>— 	Meška dar girioje, o jau kailį derite, — atsiliepē Pempē — tēvas. — Kanakuomet reikēs mūsų kunigui gaspadinēs, o jau Izabelę kišate. Ir vēl neklausiate paties kunigo, ar seserį ims, ar kitą. Man rodos, kištas tavoras yra pigus. Be to, mokslavyriai mēgsta laisvę, mēgsta patys surēdyti savo gyvenimą, ir gangreit apseina be rodos gaidżių ir żąsinų ir kitų.</p> 
<p>—	Meldżiamasis Kunigēli! — klausē Gaidienē prispyrusi kunigą Pempę, pasakyk Tamsta pats, kaip misliji, ar Izabelę imsi, ar kitą kokią?</p> 
<p>—	Tuomi tarpu nereikia man jokios, — atsakē kunigas. — Kada reikēs, ir kaip bus, niekas negali išpranašauti. Man bus panagiau, kad mano rankos bus palaidos.</p> 
<p>Toks kunigo atsakymas nepadarē giminaičiams nei dżiaugsmo, nei nuliūdimo. Buvo galima jį išversti, juog Izabelę ims, juog ir neims. </p> 
<p>Primicijos apeigoms pasibaigus, kunigas Pempē iškeliavo savo Laiżuvon. Klebonas seniai laukęs, pasitiko jauną kamendorių su atvira širdżia. Patalpino jį grażiame kambaryje ir pavedē jam parapijos reikalus. Kunigui Pempei buvo čia ramu ir linksma. </p> 
<p>Lapkrityje stipriai palijo ir pasidarē purvas lygi kelio. Żibenkštis tarē Šeškui: </p> 
<p>—	Svaineli! Vażiuokiva pas kunigą, padabosiva, kaip jis tenai begyvena. żinoma, gauti negausi va nieko — jis dar tebeyra bēdnas, bet vis gi kelias nekaštuos. Man regis, turēs nesakytas susiprasti ir įvels bent po dvidešimt katram. Pasiimkiva bobas, kad kunigo širdis būtų minkštesnē.</p> 
<p>Šv. Martine sēdējo Żibenkštis ir Šeškas su pačiomis Laiżuvoje. Kamendorius Pempē negi galējo jų pavaišinti, neturēdamas nei bliūdo, nei šaukšto. Klebonas priēmē svečius, valgindino par tris dienas, davē patalynę ir visaip lepino ne iš meilēs atsibaldēlių, bet norēdamas įtikti savo maloniam kamendoriui. Švogeriai apsiriko. Pinigų vietoje gavo po vieną abrozēlį ir po sidabrinį agnasēlį ir išvażiavo kaip grobą pūtę. Kunigas Pempē ištikro nieko dar neturējo, negu Vanago skolą. Par tris mēnesius nespējo ir apsidairyti. </p> 
<p>—	Ar visuomet taip bus? — paklausē Żibenkštis Šeško, — kad dalys abrozēlius ir kryżelius, o uż kelionę nei dēkui? Negavome, tenegavome, bet kaip išsiteisįsiva prieš Gaidienę? Juk ji los żmonēms, būk persiveżēva rublių maišą.</p> 
<p>—	Čia niekas nekaltas, — aiškino Šeškas, — paskubinova truputį ir nieko daugiau. Kad Vyskupas nukels mūsų kunigą kitur, żinosiva palaukti bent kiek. Gaidienei ir Zigmam stačiai pasisakysiva dyku sugrįżusiu ir povisam. Los, teloja, negi moters vepelę użkimšt.</p> 
<p>Kunigas Pempē išbuvo Laiżuvoje trejus metus. Apie pusiaugavį persikēlē Panevēżin. Čia buvo suvisu kas kita, ir vieta šviesesnē ir parapija platesnē. Berods darbo turējo iki kaklo, bet ir pelno nemaż. Żinoma, penkioliką tūkstančių apeiti, tai ne juokai. Tegu ne vienas — klebonas, du kamendoriu ir du pilijalistu — vienok visiems pakanka dvasiškos ruošos. Sūdai, kaliniai, mokyklos padaugina żygį. Laiżuvoje buvo visoko menkiau, użtat ir tereikējo mażiau. Tamsiame użkampyje buvo galima dēvēti betkokią jupą, avēti jeibkokius čebatus. Pavietavame mieste, kame visi puošias, kunigas Pempē turējo pasirodyti padoriau apsitaisęs. O tai vis rublis atsako. Prietam skolos buvo dar neużbaigtos. Kas-gi iš to, kad smulkesnes atkaišiojo, bet Vanago tebestovējo nekibinta.</p> 
<p>Kunigas Pempē pragyveno jau Panevēżyje apskritus metus, nei sykį dar nesilankęs pas giminę. Liepos mēnesyje išsiprašē klebono tēvynēn, pasiilgęs gimdytojų ir seserų. Škaplernoje viešējo jau gimtuvēje. Tēvas ir motina verkē net iš dżiaugsmo sulaukę svečio-nebuvēlio. Kunigui irgi buvo malonu ta vieta, kame augo ir tie takeliai, kuriais anuomet vaikščiojo. Gale seklyčios tebeżaliavo vitolis, po kuriuomi skaitydavo knygą pagrįżęs iš gimnazijos. Teberado jo viršūnēje tą patį gużutį beklegenantį, kurs żadindavo jį iš miego visuomet penktoje valandoje ryto. Tagaliau jautrus Smailakis — šunies vardas — tiklai tebetarnavo savo šeimininkui, kaip ir andai ir sulaukęs senovēs Joniuko, laiżē jam rankas. </p> 
<p>Kunigas Tempē nenorējo palikti neaplankęs ir giminaičių. Seredos pavakarēje nukako pas švogerį Żibenkštį nakvynēn. Sotus būdamas, nieko nevalgē, tik išgērē arbatos sklienyčią su dżiovintu pyragēliu. Ant rytojaus padalijo vaikams po cukierką, atsisveikino ir išvażiavo pas Šešką, potam pas tetutę Gaidienę ir dēdę Zigmą. Trumpas buvo laikas, reikējo grįsti namol’.  Subatoje po pietų pasakē su Diev’ visiems. Ką kiti kalbējo, kunigo aplankyti ir cukierkų tegavę, čia nebepasakosiu, pasakysiu tik, kaip pasielgē Švogeris Żibenkštis. Jis paleido gromatą Panevēżin pas kunigą Pempę su šiokia įtalpa.</p> 
<p>Garbus Švogeri! </p> 
<p>Pas mane ne karčema, kad pakeleiviai nakvotų ir ne traktierius, kad aš juos girdyčiau. Prašau użmokēti uż nakvynę. Še skaitlius: patalynē 1 rublis, żvakē 20 kapeikų, vanduo ir praustuvē 20 kapeikų, šluostamasis skepetas 20 kapeikų, tarnas 1 rublis, cukrus 20 kapeikų, arbata 50 kapeikų, samovaras 50 kapeikų, żygis mudviejų su pačia 2 rubliu. Viso labo: penki rubliai, aštuonios dešimtys kapeikų. </p> 
<p>Tamstos Švogeris </p> 
<p>Izidorius Żibenkštis. </p> 
<p>1856 m. </p> 
<p>Liepos * dienoje. </p> 
<p>Nukaito širdis kunigui, perskaičius keistą raštą. Nukaito ne dēlto, kad reikia użmokēti, bet dēlto, kad buvo rašytas tikro švogerio. Nors kiti giminaičiai, kuriuos kunigas Pempē aplankē, gromatų nerašē, ale buvo girdēti, kaip żada išsvaidyti jupą ir čebatus par langą, jei beatvażiuosiąs kitsyk su vienomis cukierkomis, be pinigų. </p> 
<p>Tokia tatai pasirodē giminaičių meilē savo kunigui. Pinigų meilē, kokią yra galima gauti pas kiekvieną żydą. Kunigas Pempē, skaudżiai Żibenkščio użgautas, nebevażines daugiau giminių lankytų, negu kartais pašokdavo pas tēvulius tylomis ant trumputēlio laiko. </p> 
 	  </div>
         <div type="chapter">
            <head>Pempiukas Klebonu.</head>
<p>Kunigas Pempē iskamendoravo Panevēżyje devynerius metus. Išsimokējo skolas, padoriai apsirēdē ir sukrapštē dar ateitei keletą skatikų. Kad buvo vyras darbštus ir uolus, Jo Mylista Vyskupas davē jam stačiai kleboniją Keidainiuose. Keidainių parapija nēra iš plačiųjų ir parapijonai iš turtingųjų, bet vis-gi yra galima pragyventi. Bażnyčia raudono mūro, kryżeivių statyta, rūmas iš senovēs plytų, użupakalyje medżių darżas, vertas kasmet dviejų šimtų; uż varsnų polvarkas. Iš vienos šalies teka upē Nevieża, iš kitos — Obelis. Żmonēs yra sulenkēję ir verčias į bajorus. Trejos mugēs par savaitę: Panedēlyje, Utarninke ir Ketverge baigē juos gadinti. Ypatingai yra pasileidusios bajorijos, kame nebegerbia ne tik kunigo, bet ir paties Dievo. Paleistuvysčių vadovais yra Jonušavos gyventojai, anapus Nevieżos. Tokią tatai dirvą gavo kunigas Pempē, apżēlusią dvasišku varpučiu ir visokiomis piktżolēmis.</p> 
<p>Kadangi nebuvo naujakuriui nei kam valgyti išverda, greitosios użkvietē seserį Izabelę. Izabele, rodos nemokējo išvirti nieko padoresnio, negu vienus blynus ir mieżienę trintinę, bet visgi buvo gaspadinēs paveikslas. Dievas perskyrē šio svieto rūpesčius į dvi dali, vieną pavedē vyriškai lytei, kitą — moteriškai. Jeigu vyras verptų, o moterē artų, tai būtų nepatogu. Izabelē ant rytojaus pasisamdē virēją, mergą ir berniuką seklyčiai kopti. Pati beregint pavirto į ponią. Tēviškēje vyżas avējo, o Keidainiuose be „kamašų” lovoje tik gulējo. Seniau plikomis rankomis speigose vaikščiojo, o dabar be yrkos pirštinēlių nei par duris nedabojo. Būdavo kituomet pliušų sijoną dēvējo, šįkart ir mašisto  nebenorējo. Gērē arbatą patalynēje, o valgē tik gerų asabų draugystēje. Kišo visiems ranką, tebučiuoja, o kad buvo żliba, tankiai prakišdavo pro šalį. Liepē vadinti save „Panyte”, lenkiškai tik bekalbējo, sakytumei, nēkados lietuviškai ir nemokējo. Teisybę pasakius, galūnēs tik buvo lenkiškos, o patys żodżiai lietuviški. Kaip va: „Barbute! co murksiniasz, kurstai ugnia.” „Co tupiniasz, jak gęsiora.” Kaip ten buvo nebuvę, Izabelē Pempiotē buvo kunigo-brolio gaspadinē Keidainių klebonijoje.</p> 
<p>Klebonui Pempei sukako metai Keidainiuose. Jis paspējo tuomitarpu apsiruošti. Apikopē, kiek galējo bażnyčią, pataisē triobų stogus, sulopē tvoras, kame reikējo, użtvērē naujas ir tarės dabar galēsiąs pagyventi ramiai. Bet kuomet żmogus baigia vargus ant šios żemēs! Negu miręs. Taip tikos ir su kunigu Pempe, kaip paregēsime tuojau. </p> 
<p>Gaidienē seniai galando dantį, kaip čia įkišti Keidainių klebonijon savo du paaugusiu sūnu, visai nereikalingu namie, nes turējo tris. Pasisakiusi vyrui, iškeliavo pati viena neva tai pas Izabelę. Šv. Stapono vakare sēdējo jau Izabelēs gulamamjame kambaryje ir atsidējusi teiravos apie papročius ir ūpą klebono. Jai reikalas buvo dasiżinoti, ar kunigas Pempē prilankus yra giminei ir ką apie ją mislija. Išgirdusi nuo Izabelēs, juog nieko pikto nēra pasakęs, negu ant švogerio Żibenkščio, būk šis esąs kietširdis ir gobšys, nusidżiaugē sau viena ir tarē tylomis: bus gerai. </p> 
<p>Valandoje kaip ir septintoje ant rytojaus tarnas, klebono pasiųstas, pakvietē viešnę mūsų Gaidienę ant arbatos; ši to tik ir laukē. Begeriant ir bešnekant, Gaidienē vikriai atkreipē kalbą savo pusēn, ko buvo atvażiavusi. Lieżuvį priklojusi, ēmē sakyti klebonui Pempei šitaip: </p> 
<p>—	Brangus kunigēli — giminaitēli! Kane sesuo Izabelē, tamsta būtumei čia pats vienas tarpu svetimų loc Amerikoje. Gink Dieve! kokios nelaimēs, kurio prisišauktumei? Zokristijonas — svetimas, vargauninkas — svetimas. Tai-gi jie gali Tamsta apvogti, gali bażnyčią išplēšti net. Kam tas rūpestis? Savybē skriaudos nepadarys, o kad ir pavogtų ką, tat-gi ne bēdos, juk saviemsiems reikia ir be to duoti. Paimk mano sūnus, vienas galēs būti ui zokristijoną, kitas użgaspadorių; regēsi, kaip bus gerai.</p> 
<p>Kunigas Pempē prisiklausęs nuo kitų kunigų, kaip nei vienas nesidżiaugia apsikrovęs giminaičiais, neatsakē tetutei nieko. Bet moterē yra kaip żydas; patol lenda ir kalba, pakol įkalba. </p> 
<p>Galop kunigas Pempē sutiko ir liepē atsiųsti Gaidżiuku. Uż kelių dienų, buvo jau švieżias zokristijonas ir švieżias gaspadorius. Bet kas iš to? Zokristijonas kumščiojo ir stumdē żmones bażnyčioje, pusę apierų skyrē sau, miegojo kasdien iki devintai taip, juog varpininkui paskambinus Mišioms, kunigas turējo sēdēti zokristijoje ir laukti kuolaik jis teiksis pasirodyti, arba ir visai neateidavo. Peikē parapiją kam esanti nusususi, neesą jokio pelno, esą vyżočiai, apsileidēliai, nusmukkelniai. Mergos esančios kumpnosēs, išsproktakēs, striuksijonēs ir visaip kitaip. Nuvażiavęs kalendavo’ti, svaidē kalendą, kam esanti menka; lindo uż stalo drauge su kunigu. Bajorijoje išjuokdavo bajorų kalbą ir būdus. Galų gale taip ištvirko, juog pačiuose Dievo namuose apsieidavo pikčiau kaip grįčioje. Ko bebūtų priklaupęs prieš altorių, švilpaudavo apie Dievo stalą. Šventi indai ir bażnytiniai rūbai tiek buvo jam beverti, kiek molinis puodas ir paprastas švarkas. Viensyk kanakas panorējo persergēti poną zokristijoną, kad jis elgias nepadoriai. „Ko?  — šis atšovē, — klebonas yra mano dēdē.”</p> 
<p>Švieżias gaspadorius pasirodē tikras zokristijono brolis. Kaip šis komedijas laidē bażnyčioje, teip anas klebonijoje. Neklausęs kunigo dēdēs, gaspadoravo pats kaip tinkamas, sakytumei, jo klebonija, jo żemē, jo gyvuliai, jo pasudżios, jo viskas. Laikē arklių ir ragočių kiek norējo, pirkdavo ir parduodavo ką norējo, sēdavo dirvoje, ką pamislydavo. Atiduodavo klebonui dēdei, rasi, ketvirtą dalį, o sau użlaikydavo tris. Vieną berną pakēlē į użstovą, tepriżiūri kitus, o pats be pusryčio meto nekeldavo niekuomet Darbams sugaišus, prisamdydavo darbininkų minią, o klebonui paduodavo rokundą, kiek reikia użmokēti. Metų gale klebonijos żemē netik neatnešdavo jokio pelno bet reikējo dar pridēti iš bażnyčios.</p> 
<p>Tą pamatęs klebonas Pempē użsimanē išnumoti polvarką šiam pačiam Gaidżiukui. Juk-gi vis tiek daug, naudų nebuvo, kad ir pats valdē. </p> 
<p>— 	Jerominai! — tarē vienkart’ Gaidżiukui, — kam man tas klapatas, imk tu klebonijos żemę pats. Duosi man kiek reikia per metus sviesto ir rugių duonai, o su kitkuomi żinokis sau. Pats pirksi, pats parduosi, pats mokēsi visiems.</p> 
<p>Klebono użmonis buvo labai żmoniškas, bet użmonio išpildymas buvo šuniškas. Żinoma, svetimas būtų użlaikęs išlygas, bet giminē nedaro šito. Ji sako: kam kunigui reikia, ar kunigas neturi ir be to. Gaidżiukas vis razdavo kliautį, kad neduoti nei sviesto, nei rugių. Teisinos, sviesto negalįs duoti dēlto, kad būk ganyklē esanti prasta, būk karvių pienas pagedęs. Rugiai esą dirsioti, būsią nepadoru valgyti juodą duoną klebonijoje. Pasibaigē tuomi, juog kunigui-dēdei neteko iš polvarko beveik nieko, negu pakratų. </p> 
<p>Išgirdęs dēdē Zigma Gaidienei pasisekus, użsimanē ir jis įbrukti savo sūnų ir dvi dukterį Keidainių klebonijon. Per Izabelēs użtarimą tapo ir šie priimti: sūnus uż „liokają”, dukterys uż „pakajaukas”. Visa šeimyna buvo dabar iš Pempių kraujo. Pasirēmę ant giminystēs, visi ermojos kaip įmanydami. Berods iškart’ buvo bailųs, loc żvieriukai, šviesioje vietoje nebuvę, gerų asabų neregēję. Bet netrukę apsiprato ir pasidarē drąsųs kaip ir zokristijonas su gaspadoriumi. </p> 
<p>Silvestras — Zigmo Pempēs sūnus — patekęs klebonijon uż liokajų, tuojau išsipūtē kaip erkē. Namie avējo besnirtu, Keidainiuose reikalavo bovelninių pončekų. Vietoje dryżainių kelnių, pasisiuvo dimšines, nusipirko kepurę su dviem snipiam priešakyje ir użpakalyje. Kasdieniniai čebatai spaudē jam kojas, begalējo avēti tik plonus kamašus. Balta krūtinē ir żydrainis ant kaklo mazgelis — kurį jis vadino kokarda — baigē Silvestro pażibas. Jei pridursime čia ziegorēlį su būk tai aukso retieżiuku, tat turēsime nebe liokają, ale puikų ponaitį. żmonēs teip jį ir šaukdavo „Keidainių Ponaitis”. Tas ponaitis valgydavo anuomet pas tēvą dirses ir srēbdavo šaltibarščius, plutą pamirkęs, o dabar pyko ant Izabelēs, jei ši nepaspējo paduoti pyrago. Jei kuomet neteko arbatos, tat vaikščiojo surūgęs visą dieną. Namie gulēdavo ant pliko suolo, čia liepē sau dēti duknas po šonų. Tebūtų buvę kaip nebuvę, bet galų gale ponaitis Silvestras pradējo kaišiotis, kur nereikia. Jis ēmē savintis Mišias. Skaitytos, tai būdavo jo, giedotos tai — klebono. Kasi kai-kada ir paduodavo kunigui, paēmęs nuo żmonių, kas jį żino. Kunigas dēdē, aiškus daiktas, neżinojo nieko apie dēdēno ermį, kad żinojęs, negi būtų leidęs jam teip daryti. Vienok čia żinojo, čia neżinojo, o żmonēs piktinos. Miesčionys stebējos net, iškur „Ponaitis” Silvestras pinigus semia. Kada vien pamatysi, jis ir beperkąs visokius niekus pas Icką. Su dorybe vēlgi Silvestras negalējo pasigirti. Būdavo tai ne naktis, kad nesugrįštų auštant. Kame jis buvo, ką veikē, pelkē jį żino. Ant rytojaus vaikščiodavo kaip pasvaigęs. </p> 
<p>„Pakajauka” Kunegunda — Silvestro sesuo — priraugē raugo Keidainių klebonijoje kiek nereikiant. Metų dvidešimt penktų merga pačiame pasiutime, dabojo ne darbą, bet šio svieto linksmybes. Išsipenējusi kaip bravarninko arklys, dyka, išsimiegojusi rūpinos tik kur išbēgti. ar ką pas save patikti. Iki pusdienio iškęzdavo šeip-be-taip namie, o vakarop išskrizdavo kaip pelēda patamsyje maisto jieškotų. Keidainiuose nebadas linksmybių. Kame nori, šiapus, ar anapus Nevieżos visur pilna jaunikaičių, lygiai briedżių, kurie tuo labiau mēgdavo mūsų Kunigundą, juo daugiau ji turēdavo prisikišusi uż ančio įvairių saldumynų. </p> 
<p>Iš użančio jie ištraukdavo jai tuos saldumynus nepersunkiai. Teisybę pasakius, mergaitēs nepyksta, jei kas graibinēja po jų pašonius. Kunigunda, pajutusi klebono — dēdēs neesant namie, gaspadinavo saviškai. Tuojau użkviezdavo smuikorius*), sutelkdavo viengugių būrį ir iškeldavo gużynes kunigo kaštu. Čia visi likdavo sotųs ir atsigērę. Ne vien arbata ir alutis, bet dar pasirodydavo aut stalo ir degtinē. Apkaitę svečiai neliovēs bučiavę gaspadinę. Labiaus uż kitus buvo įpratęs lankytis kanakoks Šermukšnēlis, puodżiaus sūnus. Šis beveik keldavo ir guldavo klebonijoje. Tai buvo bais pavojingai, użtat ir prisibaigē verksmingai. </p> 
<p>—	Kunigēli! — tarē Izabelē Żolynēje broliui, — nebegerai pas mumus, Kunegunda eina riebyn.</p> 
<p>—	Kas? Kaip? Iškur? — šoko teirautis klebonas. — Kame tu buvai, kane dabojai? Nugi, pribiauriosite kleboniją. Vadink Kunegundą, patį tepaaiškina slaptį.</p> 
<p>Atējo kaltininkē, bet nieko nepaaiškino, tik tiek pasakē, būk Šermukšnēlis įkandęs jai. Klebonas paliepē Šermukšnēliui vesti Kunegundą, ale šis paprašē trijų šimtų kraičio. </p> 
<p>— 	Tavo visi puodai drauge su deglyčia nēra verti trijų šimtų, — atsakē supykęs kunigas Pempē. Šv. Jokyme Kunegunda buvo jau Šermukšnienē, puodżiaus pati, o dešimtoje dienoje po vinčiaus kamendorius apkrikštijo Šermukšnio sūnų.</p> 
<p>Eupemija — kita Silvestro sesuo — elgēs kiek padoriau, bet ir ši nebuvo liuosa nuo moteriškų silpnybių. Va, kas tikos. Każikoks stogadengis dengē klebonijos šeimynos stogą. Varpininkas padabojo, kad dengikas maż tedengia, daugiau sēdi Eupemijos kambaryje; būk tai jis eina tenai vinių pasiimtų, būk atsigertų, būk kitko. Varpininkas pranešē klebonui. Klebonas paliepē sergēti. Vieną rytą kunigas Pempē apsimetē, neva tai jis eina ant Mišių. Paskambino, jis atsisēdo anapus bażnyčios ir laukē. Atbēgo varpininkas, sako: „Jau atējo!” Klebonas sugrįżo lazda nešinas, įējo Eupemijos kambarin ir rado tik-ką prirūkytą. Klausia, kas čia buvo? Eupemija tylējo. Klebonas pakēlē użdangalą, żiūri mūsų dengikas bevirpąs palindęs po lovos. Żinoma, šokęs išspruko pro duris galvotrukiais, kunigas vos paspējo sykį sudrożti lazda par nugarą. </p> 
<p>Skaitytojas, rasi, paklaus, ką veikē Izabelē nedabojusi merginų? Nepigu yra nudaboti żmogų, kurs pats savęs nedabojo, ypatingai jauną. Jis visuomet išsiteisįs ir išsimeluos, būk tai esąs niekuomi nekaltas. Izabelē buvo-gi żliba, neregējo toliau par tris żingsnius. Ji girdējo bučiuojantis, o kas ten bučiuojas, labai tai jai galvoje. </p> 
<p>Kad tai vis dējos, pakaršo Pempienē, kunigo motina. Metas buvo Norbai Pempiukui vesti pačią. Norba buvo vaikinas doras iš visy šalių, sveikas, tiesus kaip liepa. Mergos nenuleizdavo akių nuo jo. Jis mylējo skaisčią lietuvaitę, Stasiulaitaičią iš Sadunų, bet giminē nedaleido jos vesti. Emē įkalbinēti, teimąs bajorę. Sako: ką tu veiksi su mużike ir kur tu ją dēsi? Esi kunigo brolis, reikēs tau nuvażiuoti į Keidainius, ką tu nusiveši ir ką żmonēms parodysi. Po pečiumi augusi, pro koklį penēta, ką ji išmano. Bus drovu ir tau pačiam ir kunigui. Snypš nosį su dviem pirštam, drēbs snarglį ant vaškytų grindų, valgys mēsą be šakelių ir pridarys daug kitų šunysčių. Bajoraitē tai kas kita. Ji pripratusi iš mażumēs visur dailiai apsieiti. Nešioja kepelušą, dēvi yrkos pirštinēles, plonus kurpelius, kalba lenkiškai. Su tokia pačia tai bepigu kieman nuvażiavus. Żmonių prikalba ko nepadaro! Norba paklausē giminēs ir vedē sulenkējusią Dvyliotę. Bet prakišē varguolis. Apskritai pasakius, kulvartos nebuvo nēkuomet dori żmonēs. Grynas lenkas yra kurkas išmintingesnis uż perkrikštą. Jis pripażįsta Lietuviams jų tiesas, laiko juos uż brolius, o sulenkējęs bajoras nedera nei šunims. Pats kilęs anuomet iš mużikų, pravardżioja Lietuvius: kamais, galvijais, meškomis ir visaip kitaip. </p> 
<p>Teip darē ir Dvyliotē su Norba, savo vyru. Nebuvo ji gaspadinē ir nerūpējo jai ūkē. Puošēs, rēdēs ir vażinējo kieman. Gaspadorystē tuomitarpu leidos kasdien żemyn ir galop nusmuko butinai. Kunigas — brolis turējo juodu šelpti, kad neišeitų abu palaidu iš dubos. Pylē pylęs pinigus be paliaubos ir jokio galo nebuvo. Čia įvyko, ką Norba buvo kituomet pasakęs: pačiam būti kunigu esą visai negerai, bet turēti brolį kunigą labai gerai. </p> 
<p>Galų — gale użsikorē ant kunigo sprando ir švogeriai. Šeškas ēmē dejuoti, būk jam maż żemēs, sunku esą pragyventi. Lindo kunigo akysna patol, pakol įkirējo. Netoli Keidainių buvo polvarkiukas, Augštakalnis. Čia gyveno vienas ponelis, prasiskolinęs amżinai. Polvarkiuką paleido ant takso ir pardavē jį uż kelias tūkstančias. Nupirko kunigas Šeškui. Šeškas atsigabeno jau šv. Jurgyje. Bet atsigabeno nuskurdęs, jo turtas tupējo aludēje ir monapolyje. Šeškas gerdavo alų kaip girą, o degtinę kaip vandenį. Išdykinti dvyliką butelių iškarto buvo jam vieni juokai; kadangi be kompanijos nelinksmu lēbauti, tat kitą tiek praverzdavo pavaišinimui malonių draugų. Šeško prigimtis buvo bais nelaba, jis nemiegodavo gēręs, bet użpuldinēdavo żmones kaip pasiutęs šuo, draskydamas visus. </p> 
<p>Kanakuomet mūgių dienoje pasikēlē nesvietiškas lermas rinkos viduryje. Rēkē, šaukē, klegējo, bēgo svietas żiūrētų, kas pasidarē. Tai kunigo švogeris, Šeškas, mušēs su Laukagalio Svilu. Svilui nuskēlē nosį ir nuplēšē dešine ausį. </p> 
<p>Šis nuējo klebonijon ir apsiskundē klebonui Pempei, paaiškinęs, juog tai jo švogeris taip pażeidē jį. Klebonas pamalonējo pażeidēlį ir priżadējo išbarti Šešką. Vēl kitsyk’  — tamsiame rudens vakare  — pasidarē klegesys priemiestyje. Rodēs, bene gaisras, beneużsidegē Leibos keptura, kame kasdien kepdavo gan duoną, gan baronkas. Bet ne. Klegesys pasikēlē iš to, juog żydai plukē Šešką, kodēl šis neużmokējo żydelkiotei Sorei uż penkioliką nakvynių. Nors Šeškas nekrikštēlių talżomas teisinos, jis rečiau tebuvęs, davęs Sorei żirnių pūrą ir buldių pūrą, duosiąs dar, tepaleidżią tik gyvą, ale niekas neklausē. Virvegaliai švilpē vienu gaisu par Šeško nugarą, o svetimos kumščios ardē jo dantis. Żydams atstojus, Šeškas kēlēs iš pakarčemio visas purvinas ir mēlynai sudaużytas. Jeigu čia pridursime kortas, kurias Šeškas lošdavo visuomet iš pinigų ir bemaż kone visuomet pralošdavo, tat turēsime apskritą jo išveizį. Żinoma, taip gyenant Augštakalnio ūkē neklestējo. Nebuvo nei dorų padargų, nei żmoniškų arklių, nei nieko. Uż viską atsakydavo Keidainių klebonija. Pagaliau Augštakalnio laukus ekēdavo kunigo ekēčiomis.</p> 
<p>Viensyk’ — buvo tai Nekaltų Bernelių — išgirdo klebonas Pempē, kad Šeško Augštakalnyje nebēra. Kada, kaip, kur dingo, niekas negalējo pasakyti. Tik paskelbē, būk atvażiavęs „pristavas” ir įvedinęs Augštakalnin kanakokį burlioką Lobkiną. Potam išsireiškē, juog polvarkas Šeško parduotas slaptu, o paties su šeimyna ir pinigais išbēgta Amerikon naktimi pagal. </p> 
<p>Kitas švogeris, Żibenkštis, ir-gi neliovēs melżęs kunigą Pempę. Pats drovējos rodytis Keidainiuose, padaręs anuomet šunystę su gromata, użtat siuntinējo vis pačią, ko reikdavo iškaulyti. Kad nebūčiau jkirus, pasakysiu trumpai, ką Żibenkštis padarē su savo vaikais. Veżiojo juos veżiojęs Keidainių klebonijon kanakiek kartų, pagalopi nebesirodē, palikęs pas kunigą visus kaip vištelius. Nors kunigas Pempē liepē atsiimti, bet Hibenkštis nurašē jam begēdišką gromatą, kurioje aiškino, juog kunigas turįs daugiau uż jį, galįs auginti. Ar grażu būsią, kad Pempiotēs, kunigo sesers vaikai kiaules ganysią. Rasi klebonas Pempē ir nebūtų żiūrējęs, būtų Żibenkščiukus išsiuntęs atgal, bet tikos nelaimē: Żibenkštienē mirē nuvokomis, o Hibenkštis  — šiltiniu.</p> 
<p>Prisklydo Keidainių klebonija vaikų ir pasikēlē ermyderis lygiai żydų iškaloje. Vaikai augo ir jų paleistuvystē augo. Kurs čia klebonijoje augintas esti doras? Dykduonystē iš vienos pusēs, nepriżiūra iš kitos pagadina ir paaugusį, o mażą vaiką dar labiau. Kunigas Pempē nuvargintas parapijos reikalais, tetutē Izabelē żliba, negi juodu galējo padaboti visų żingsnių tų mażų ištvirkēlių. Żibenkščiukai daużē żydams stiklus, svaidē żmones su strypais, kūlēs, po miestelį. Vogē iš kromų papierosus ir baronkas, o namie cukrų ir kitus saldumynus. Tuomitarpu reikējo juos mitinti ir aprēdyti, tai buvo nemażas kaštas Pailso kunigas Pempē giminēs nuvergtas. Turējo pamesti kleboniją ir prašyti Vyskupo altarijos. Żibenkščiukai visi išējo šunims šieko piautų. </p> 
 	  </div>
         <div type="chapter">
            <head>Kunigas Pempe Altarijoje. </head>
<p>Pavargusiam kunigui altarija yra labai gerai, jis gyvena sau kaip karalius, liuosas nuo sunkių kunigystēs priderysčių. Turi savo pastogę, savo duoną, savo żemēs gabalēlį darżuvēms pasodinti. Kad gali, dirba; negali, nedirba, niekas jo nevaro. Valgo ką Dievas davē ir ką širdis mēgsta. Bet turi truputį ir rūpēsčio. Reikia malkų, reikia karvutei šieno ir šiaudų, reikia kiaulioką użsilaikyti, o kai-kada nevodija ir savu arkliuką turēti. Be virējos ir gi nēra galima apsieiti. Tai vis nebēdos, kuolaik altarista gali patarnauti kiek bażnyčiai. Bet liga, ar senatvē atmaino viską. </p> 
<p>Niekas tada nebesirūpina apie altaristą. Rasi giminē rūpinasi, kurią kituomet šelpē ir globē? Būtinai, ne! Giminē neturi su altarista jokios kalbos. Jis yra visai nebereikalingas, nes ji żino nieko nebegausianti nuo jo. Giminē išspiauna altaristą, kaip iščiulptą savo sēklą. </p> 
<p>Kunigas Pempē išējo iš Keidainių klebonijos neturtingas. Padējo viską savo dēdēms, tetutēms, švogeriam ir jų vaikams. Gavo palaikę N. altariją, kurią reikējo pataisyti. Pabrika suēdē Keidainių atskalą ir delmonas susirūkšlējo dar labiau. Altarista Pempē pragyveno altarijoje keletą metų kaip — netaip. Parapijonai geri żmonēs pridurdavo altarisatai, bet pridurdavo patol, pakol šis galējo bażnyčioje darbautis. Altarija stovi ant paversmēs, pro apačią bēga šaltinis. Drēgmē pavodijo mūsų altaristai. Pirma gavo dančių sopulį, potam pilvo slogas, galopi įgijo įkirią sausgēlą. Ši paguldē varguolį lovon. Nebegalējęs beużpelnyti, mitinos iš takso. Ligos pradżioje pardavē arkliuką, potam karvutę, potam šiokius — tokius baldus. Kad jau nebebuvo nei ko parduoda, nei ko valgo, kreipēs prie tetutēs Gaidienēs, prašydamas pašalpos. Gaidienē išsiteisino, pati nieko neturinti, atidavusi sūnui dubą, dabar sēdinti użpečkyje ir laukianti, ką marti pakiš. Gailienei išsiteisinus, altarista Pempē atsišaukē prie Zigmo Pempēs. Zigma nusijuokē, kad tai kunigui reikią padēti. Esą, ką-gi veikęs klebonaudamas, nepataupęs bent kiek sausgēlai?</p> 
<p>Tetutēs ir dēdēs apleistas parašē ilgą gromatą pas Šešką Amerikon. Joje išgarbstē visas geradējystes, kuriąs buvo jam anuomet padaręs; priminē polvarką Augštakalnį, apsakē savo ligą, padejavo ant Gaidienēs ir Zigmo kietširdystēs ir maloniai maldavo, benepadētų jam nors truputį. Šeškas va, ką atsakē: </p> 
<p>Malonus Švogeri! </p> 
<p>Perskaitęs Tamstos gromatą, pakraipiau galvą ir tariau: nejaugi kunigas gali kentēti badą ir bēdą, kad tai reikētų padēti jam loc šeip jau żmogui? Pasakyk, Meldżiamasis! ką veikei bekunigaudamas? Kur padējai pinigus, kad sakais neturįs ir prašai išmaldos lygiai ubagas? Emei uż vinčius, uż krikštus, uż palydas, uż viską, kame jie yra? Ne! Malonus Švogeri! padējimo Tamstai nereikia, bet reikia penkiolikos bizūnų, kodēl nemokējai gyventi jaunas ir sveikas būdamas. Manykis, kaip išmanai, man pačiam praverčia skatikas su šeimyna. </p> 
<p>Švogeris Šeškas. </p> 
<p>1896 m. Baltimore. Šiaurinē Amerika. </p> 
<p>Šeško gromata buvo tai smertinas smogis altaristai Pempei. Pabaigęs ją skaityti, išblyško, atsikolē prie sienos ir atsileido. Širdis plyšo iš skausmo. Ir kuriam čia nebūtų plyšusi? Laidokui Šeškui nupirko polvarką, sukūrē jį, pavertē į poną, visą savo turtą išpylē jam, o šis elgias kaip stačiokas, dyvojas, kur kunigas padējęs pinigus, ką veikęs kunigaudamas. </p> 
<p>Devintinēse nulydējo nelaimingą altaristą Pempę kapuosna. Izabelē išpardavē baldus ir skurlius ir pagrįżo tēviškēn. Vanago sūnus, atminęs, juog ir jis buvo anuomet kunigo Pempēs apdovanotas, pastatē ant jo kapo kryżių, parašęs: </p> 
<p>ČIA GULI </p> 
<p>KUNIGAS PEMPE </p> 
<p>MIRE </p> 
<p>GIMINES APLEISTAS </p> 
<p>IR PANIEKINTAS. </p> 
<p>Żmonēs eidami pro šalį, skaitē parašą ir stebējos, kaip tai ant svieto giminaičių kietširdystē viršauja kunigo geradējystę! </p> 
 	  </div>
         <div type="chapter">
            <head>Użbaiga.</head>
<p>Pempēs giminē — tik gimdytojai ne, — reiškia bemaż visų kunigų giminę, kuri buvo, yra ir bus visur ir visuomet vienoda. Ji persimainys negu tada, kada dangus ir żemē persimainys. Tuomitarpu laikys kunigiją uż melżiamąją karvę, kuri neturi użtrūkti nei żiemą, nei vasarą. Giminaičiams nei galvoje, juog jų kunigas gali pasilpnēti, sulaukti senatvēs, patekti nelaimēn. Jie stačiai sako: kam kunigui pinigai? Jam nei pati, nei vaikai. Tēvas ir motina nesako šito ir nereikalauja nuo kunigo — sūnaus nieko. Juodu dżiaugias tiktai ir malonējas padariusiu jį żmogumi ir meldżias, kad Dievas padētų jam šventai kunigauti. </p>
  </div> 
</body>
</text>
</TEI>