<?xml version="1.0" encoding="UTF-8"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml" 
            schematypens="http://relaxng.org/ns/structure/1.0"?>
<?xml-model href="https://github.com/COST-ELTEC/Schemas/raw/master/eltec-1.rng" type="application/xml" 
            schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0" xml:id="LIT00010" xml:lang="lt">
   <teiHeader>
      <fileDesc>
         <titleStmt>
            <title> Klaida : ELTeC edition </title>
            <author> Pšibiliauskienė, Sofija (1867-1926) </author>
            <respStmt>
               <resp>editor</resp>
               <name>Saulius Keturakis</name>
            </respStmt>
         </titleStmt>
         <extent>
            <measure unit="words">65961</measure>
            <measure unit="pages">520</measure>
         </extent>
         <publicationStmt>
            <p/>
         </publicationStmt>
         <sourceDesc>
            <bibl type="digitalSource">
               <ref target="https://www.epaveldas.lt/object/recordDescription/LNB/C1B0002984437">
                  Klaida </ref>
               <publisher>Martynas Mažvydas National Library of Lithuania </publisher>
            </bibl>
            <bibl type="firstEdition">
               <title>Klaida</title>
               <publisher>M. Kuktos spaustuvė </publisher>
               <pubPlace>Vilnius</pubPlace>
               <date>1909</date>
            </bibl>
         </sourceDesc>
      </fileDesc>
      <encodingDesc n="eltec-1">
         <p/>
      </encodingDesc>
      <profileDesc xmlns:e="http://distantreading.net/eltec/ns">
         <langUsage>
            <language ident="lt" usage="100"/>
         </langUsage>
         <textDesc>
            <e:authorGender key="F"/>
            <e:size key="medium"/>
            <e:canonicity key="low"/>
            <e:timeSlot key="T4"/>
         </textDesc>
      </profileDesc>
      <revisionDesc>
         <change when="2020-02-10">Saulius Keturakis added header </change>
      </revisionDesc>
   </teiHeader>
   <text>
      <front>
         <div type="titlepage">
            <p>"Vilties" išleidimas No. 13</p>
            <p>LAZDYNŲ PELĖDOS</p>
            <p>KLAIDA. </p>
            <p>APYSAKA.</p>
            <p>VILNIUS.</p>
            <p>M. Kuktos spaustuvė, Rūmų g-vė No. 4. </p>
            <p>1909.</p>
         </div>
      </front>

      <body>
         <div type="chapter">
            <head>KLAIDA. </head>
            <p>Beeidama per sodą, pastebėjau pas Jonaičius nepaprastą subruzdimą: duris, langai buvo
               atidarinėti; kieme mergos su šluotražiais trynė išsinešusios stalą, suolus, kėdes;
               žodžiu sakant — visa arba jau nušveista blizgėjo išnešta ant saulės, arba skubiai ir
               rūpestingai buvo šveičiama. Patsai senis Jonaitis su kastuvu rankose sukinėjosi
               palangėje, gramdydamas žolynu darželio takelius. Mane dar labiau nustebino, jogei
               patsai senelis taip rūtelėmis susirapino. Kas tai galėtu būti? </p>
            <p>Įėjau į kiemą, pasveikinau kaimynus ir klausiu, kas per priežastis tokio sukrutimo. </p>
            <p>— Tai nieko nežinai, kaimynėle?—atsiliepė senis.—No je, kur žinosi, tiktai - ką pati
               parvažiavusi. Matai, mūsų Petriukas parvažiuoja!</p>
            <p>Senelio balsas sudrebėjo ir akis suvilgo ašaromis. </p>
            <p>— Parvažiuoja! Sulaukėme linksmios dienelės, ot ir bruzdame, gaminamės, visi
               susitikti.</p>
            <p>— Sveiki, sveiki tokios linksimos žinelės sulaukę! — pasveikinau aš kaimyną. —
               Parvažiuos, rasit, neilgai trukę ir kitą prašmintinį iškelsime, jeigu širdies
               nepermainė. Marikė Stonaitė...</p>
            <p>— Ką tamsta ten bekalbi!—nekantriai pertraukė senis. — Marelė jau senai išdūko jam iš
               širdies: jau antri metai, kaip mūsų Petrelis vedęs.</p>
            <p>— Kaip?... kada?.. Pirmą sykį girdžiu. Ką gi tokią jisai vedė?</p>
            <p>— Eikiva į vidų, tai parodysiu ir fotografiją!—vietoj stataus atsakymo pakvietė
               senis.—Tokia „šunini“ ponia, kad būgštu veizdėti! — aiškino senis, jaučiamai
               pasididžiuodamas, mums beinant pro duris.— O jau buvome ir labai rūpestingi.</p>
            <p>Šitą ve laišką gavome prieš šliūbą, draug su fotografija — rodė senis, įsivezdinęs
               mane į vidų.—Kaip gavome, daugiau nei žodelio! Nei juodo, nei balto!... Nutilo ir
               gana. Staiga vakar brakš—gromata!.., Mudu su mama ir verkėva ir juokėvos iš didžio
               džiaugsmo, o šiandien štai visi subruzdom apsikuopti. </p>
            <p>— Taigi nesivaržykite, darbuokitės, jei dar nepabaigėt — tariau kreipdamos grįžti
               lauk; bet senelis pasiskubino suturėti.</p>
            <p>— Ne, ne! Sveikytė tuo nesivaržyk, meldžiamoji, pasilsėk, senai bebuvusi. Duos konors
               senė ir užkąsti. Nuvargau; metas ir man jau pasilsėti. Pasikalbėsime, fotografijų
               pasižiūrėsime, o ir vidūj nematei, kaip išsigražinome. Nepagailėsi tamsta ir savo
               žodžio tarti, kaip nutaikėme: ar gerai, ar gražiai — prikalbinėjo senis, matomai
               nesitikėdamas papeikimo, ir atidaręs seklyčios duris, pasišypsodamas, žiūrėjo į
               mane.</p>
            <p>Seklyčios sienos buvo baltiteliai išbaltintos ir paskiau nudažytos mažesniu
               teptuvėliu įvairių varsų žvaigždikėmis. Žaliavo, raudonavo, mėlynavo. </p>
            <p>— Suprask, kaip aš tai padariau!—pratarė senis.</p>
            <p>— Tikrai keistas darbas!—žvaigždikės taip visos vienodos, nesukreivintos,—ot: kaip
               viena!—stebėjaus tinkindama seneliui ir atsidėjus prisižiūrėdama keistai
               mozaikai.</p>
            <p>— Ir aš ilgai galvojau, bet pagaliaus ir išgalvojau,—tarė senis užganėdintu
               balsu.—Neatspėsi!—juokavo pasigėrėdamas—No, ką: ar gerai bus?</p>
            <p>— Kur ne! Ko ir beklausi!—atsakiau nemeluodama, nes tikrai šita taip ypatingai
               išmarginta seklyčia, su savo nubarstytomis žaliais eglių spygleliais grindimis, ievos
               ir beržo žaliomis šakelėmis iškaišytomis lubomis, taip buvo maloni, kaip joks
               auksuotas ponų salionas man nebuvo. Ant nušveistų langų klestėjo gražiai sužydusios
               balsenės ir kėtėsi iki pačių beveik lubų skaroti ir šakoti jeranimai, o tarp žolynų
               mandagiai ir maloniai slapstėsi tinkamai išstatinėtos įvairių šventųjų stovylėlės ir
               kryželis, apkaišytas rūtomis. Palubėje, šen ir ten, kybojo šiaudiniai karieliai,
               sujungti tarp savęs taip-pat šiaudinėmis pynelėmis. Kiekviename karielyje tupėjo iš
               kiaušinio kevalo mitriai padirbtas paukščiukas su margo popierio sparneliais ir
               uodegėle. Kiti tokie-pat paukštyčiai ant ašačių sukabinėti Įvairiose nuo kįts-kito
               augštumose, šalyse ir atstumose kivirčijosi, sukinosi, tartum, gyvi. Tik-tik, rodėsi,
               išgirsi jas čirškenant.</p>
            <p>Aš gyriau nuo širdies, nes ir pati jaučiaus, tartumei, gimtinės arkadijos suradusi
               kampelį. </p>
            <p>— Motyn! motyn! — ėmė šaukt senis.—Ji ten po alkierių žūna, lovą taiso—paaiškino man.
               Eikiva pažiūrėti! </p>
            <p>Jonaitienė nušilusi ir uždususi valkstė pagalves. Bet nuvargimo nesimatė jos veide, o
               akis švytėjo džiaugsmu. Ligu pasisveikinova, tuoj ėmė apsakinėti apie savo laimę iš
               mylimojo Petrelio parvažiavimo; paskui nukreipė savo pasigėrėjimo vilnis į suklotą
               lovoje patalinę.</p>
            <p>— Tatai vis savo darbo — aiškino senė.—Žiūrėk, siūlai nesimato!... Kaip popieris. Tai
               dar mergautiniai mano darbai. Dabar jau tokio siūlo nebesučiuopčiau. O raštai!...
               Žiūrėk! akelės, tartum, žiūrėte žiūri!</p>
            <p>Ir glostė senė sukietėjusia, juoda ranka baltą, blizgančią patalinę, o iš jos veido
               matėsi, jog mintimis sugrįžo toli atgal į praeitį. Nekliudžiau senelei pasvajoti ir
               atsikvėpti, pati laisvai prisižiūridama apystovai. </p>
            <p>— No, motyn! ar apsnūdai? — pertraukė svajojimus senis—parodyk, ar girdi, marčios
               fotografiją! Kame turi?</p>
            <p>— Gi štai didžiojoj skrynioj, priekalkoj! Tuojau!</p>
            <p>Ir atidarius skrynią, išėmė mažą vyturėlį. Baltame skepetuke buvo storai apvynioti
               dvi fotografiji. Sūnaus fotografiją pasiėmė Jonaitienė ir abu įsispėrė žiūrėties. Aš
               tuo tarpu turėjau gana laiko gerai prisižiūrėti veidui tos, kuri paveržė vargšei
               Stonytei jauną, mylimą Petriuką. </p>
            <p>Kiek galėjau pastebėti iš fotografijos, ponia Petrienė buvo labai graži, vienok jos
               gražume buvo ka-žįn-kas keista. Iš pirmo pažvelgimo metėsi į akis sarkastiškas,
               patyčia atsiduodąs nusišypsojimas, klejojąs aplink siauras ir dar lyg prikąstas
               lūpas; akyse žymėjo vien sausa, šalta inteligencija, nieko nekalbanti apie širdies
               jausmus; apskritai imant—žymėjo toj fotografijoj viena iš tu sunkiųjų žmogystų,
               kurios nemėgsta niekur pačios prie ko-nors taikyties, tiktai viską visur taikosi prie
               savęs. </p>
            <p>Manęs jos veidas netiktai nepatraukė prie savęs, bet dar gi stačiai nuo savęs stūmė.
               Paabejojau aš taip-pat, kad jai patiktu ir taip maloni ir miela, nes su tikru
               atsidėjimu ir tikra širdžia sugaminta. senųjų sodiečių, Petro tėvų dailė. </p>
            <p>— Šit štai ir laiškas, rašytas prieš-pat vestuves! — atsikreipė i mane
               Jonaitienė:—paskaityk, meldžiamoji, mums seniams! Ot, vargas nemokant patiems:
               paimsiva liuoba su tėvu, pavartysiva, pavartysiva ir vėl padėsiva atgal, iškur paėmę.
               Kas bepaskaitys kasdien? </p>
            <p>Prie paskutiniu žodžiu praskleidė senikė jau pageltusi ir gerokai nučiupinėtą,
               smulkiu, dailiu raštu tirštai primargintą lapeli, pati gi atsisėdo ant galo lovos,
               sunėrė rankas ant keliu, ir įdūrus į mane akis, iš gelmės atsiduso. Aš ėmiau pamažėli
               su atidžia skaityti. Ponas Petras rašė: </p>
            <p>Mielieji Tėveliai! </p>
            <p>Ilgai nerašiau, nors jau senai rengiausi pasidalyti su jumis mano laime ir sykiu
               prašyti jūsų palaiminimo, nes ketinu vesti. </p>
            <p>Nepykkite, mielieji tėveliai, kad negaliu prisilenkti prie Jūsų noro. Jųs visada
               norėjote, ydant aš, pabaigęs mokslus, vesčiau Marelę Stonaitę. </p>
            <p>Buvo laikas, kada ir aš maniau ją mylįs, bet įsitikinau, kad mano jausmas prie
               Marelės buvo tiktai broliškas, kad mudu nebūtumėva laimingu. Pana Eugenija —
               netolimoj ateityje mano žmona ir draugė—nepaprasta žmogysta: su ja viena tegalėjau
               atvirai pasikalbėti; ji viena atspėjo mane ir suprato; su ja viena tegalėjau
               pasikalbėti apie savo kraštą. </p>
            <p>Kad Jus galėtumėt matyti jos veidą tada, kada ji klausosi apie mūsų girias, apie
               laukus!... Pasakojau jai kartais pasakas, dar vaiku man esant girdėtąsias nuo tėvo,
               nuo senio Giedrimo ir nuo Tamstos, motynėle; klausėsi, kaip vaikas, ir — žinote — ėmė
               ilgėties tos mūsų šalelės, svajoti apie ją. </p>
            <p>Vieną syki užtikau ją labai liūdną. Paklausiau, kas nutiko: ot—sako — mėginau, bet aš
               toks netikęs sutvėrimas... Ir padėjo ant stalo lietuvišką elementorių. — Niekaip
               negaliu, sako,—ir žydriose jos akyse blyktelėjo ašaros, bekalbant apie tai, kaip jai
               nesmagu, lietuvei esant, savo kalbos nemokėti. </p>
            <p>Nuo tos dienos kasdien razdavome valandėlę laisvės—nes jos šeimynoje visi tam buvo
               priešingi— ir aš ją mokiau lietuvių kalbos. Susieidavova mažutėlėje altanoje, sodo
               tankmėje, ir droviai apsižvalgę, ar kas mūsą neseka ir netyrinėja, prasiskleizdavome
               elementorių. </p>
            <p>Ta paslaptis, tos aplinkybės žūdo mumis abu. Po jungtuvių pasekmingiau baigsi va
               pradėtąjį darbą, ir jeigu Dievas padės, tikrą, puikią lietuvę neilgai trukęs parvešiu
               Jums. Ji moko mane vokiškai ir prancūziškai ir juokiasi iš mano ištarimo, nes man
               taip-pat sunki kalba prancūziška, kaip jai mūsų—lietuviška. </p>
            <p>Pamatysite, tėveliai, kaip ją greit pamilsite. Ji jau Jumis myli, kaip tikra duktė.
               Vildamasis todėl gauti iš Jūsų prielankų palaiminimą, pasilieku mielųjų tėvelių
               tikrai mylįs sūnus Petras“. </p>
            <p>Pabaigiau skaityti ir valandėlę visi tylėjome. Senikė šluostės ašaras priejuosčiu,
               bet jos veidas švytėjo laime. </p>
            <p>— Ką gi jųs atsakėte ant šito laiško?—paklausiau.</p>
            <p>— Ką gi besakysi?—atsiliepė ir vėl pirma vyro senikė: — pradžiugova su tėvu, ir tiek.
               Ar tai mes galėjome tikėties, kad mūsų Petriukas gaus tokią pačią? Mokyta, graži —
               prašvies mūsą namelius ir visą kampeli. Pavydės ne vienas!— gėrėjosi senikė, vyras gi
               pridėjo nuo savęs:</p>
            <p>— Marelė gera mergina, bet vis dėlto tai purvabridė, tamsi skruzdėlė, tik tarp
               sodiečių trinties tinkanti, o tokią — kur dėsi, ten pritiks. Ar ne tiesa?</p>
            <p>Aš pati nežinojau, kas beatsaką, ir tęsiau su atsakymu, nes pažįstant arčiau aną taip
               jiems gražu „ponų pasaulį“, pritarti buvo man sunku, o tuo tarpu gailu buvo ir taip
               širdingą senelių džiaugsmą gadinti pirma laiko. Kas yra pikta, ir patsai savaimi
               ateina greitai. </p>
            <p>— Visokiuose žmonėse visaip atsitinka. Visokiu būna ir poniu ir ponu. Tikrai
               paregėsim, kada dugną dėsim. Ot! duos Dievas, neužilgo parvažiuos, pamatysime ir
               pasidžiaugsime, jei tikrai bus kuo—patarė man sąžinė bentkiek senelius prigaminti
               beveik prie neabejotino dėl manęs apsirikimo. Bet jie, Įsigilinę į savo džiaugsmą,
               visai neatkreipė akies, ką reiškė mano žodžiai, ir pakišo man skaityti paskutinį
               laišką. </p>
            <p>Na, tamstele, būk tokia gera, perskaityk dabar šitą! Tatai po vestuvių kaip nutilo,
               tai daugiau nei juodo nei balto — nei žodelio. Tiktai dabartės besulaukėme štai
               trumpą atsiliepimą, kad žada parvažiuoti. </p>
            <p>— Kam čia, mama, žūdai be reikalo? Juk jau ar trejetas skaitė. Daugiau neišskaitys
               niekas, kaip tik tai, kas jau išskaityta—pamėgino sudrausti žmoną Jonaitis, iš ko aš
               ėmiau spėti, kad šitame antrajame laiške nėra kuo tiek pasididžiuoti, todėl su tuo
               didesniu smalsumu ėmiau skaityt ir šitą. </p>
            <p>Antras laiškas buvo trumpas ir reikė tikrai sodietiško nepažinimo gyvenimo painiu,
               ydant nesupratus iš jo, kad daugkas iš pirmutiniu gražiųjų, maloniųjų vilčių jau gavo
               galą. Štai turinys: </p>
            <p>Mielieji Tėveliai! Nerašiau, nes nebuvo ko rašyti. Gyvenimas sunkus, darbo begalės,
               išlaidu dar daugiau. Pats esu nuvargęs, žmona — taip-pat kažin-ko neišsigali, ilgisi. </p>
            <p>Daktarai nutarė, kad reikalinga dėl jos silpnos sveikatos permaina vietos, kur
               užrubežin pavažiuoti pasilinksminti, o čia, nors kaktą daužyk i sieną, nėr iš ko;
               lėšų tiek neišsigaliu sugriebti, nes algos turiu vos šimtą rublių per mėnesi. Manau
               todėl, kad šiuo tarpu geriausia bus pagaivinti ją Lietuvos sodžiaus tyru-grynu oru.
               Dabar pavasaris ir gražu, tur-būt, pas Jus, o aš taip pasilgau Jūsų visų, kad sunku
               beišreikšti žodžiais. Taigi nutarėva apsilankyti pas Jus, mielieji tėveliai, todėl
               šiuo tarpu —iki greito pasimatymo. Subatoj anksti rytą būsime Ž. stotyje, todėl, jei
               galėsite, malonėkite atsiųsti arklius. Jūsų sūnus Petras.</p>
            <p>— Ar matai?... Visi tą pati išskaitė!.. Kas ten judum pasidarė su ta
               nesveikata?—stebėjos tėvas. — O antra: sakyk man, tamistėle, kaip ten žmonės
               begyvena, kad per mėnesi šimtas rublių ne pinigai?... Tai reikia pamislyti:
               tūkstantis du šim -tu per metus!—stebėjosi kraipydamas galvą senis.—Kiek tai dar mes
               atskalos turėtumėm metus išmitę su visa šeimyna, o juodu du vienu?!.. Kad mudu su
               mama susiėjova i porą, per abu turėjova penkioliką rublių, o dėlto dabar, ačiū
               Dievui, kokiame priepuolyje dar kitą bajorpalaikį galėtumėm sušelpti. </p>
            <p>Šitaip sunkion pusėn nukrypusią kalbą pertraukė vyresnioji duktė Onė, Įbėgusi
               paklaust motynos, kur dėti nutaisyti gaidžiai, ir aš, pasinaudodama proga,
               pasiskubinau atsisveikinti, tolyn bėgdama su savais reikalais. </p>
            <p>— Na, jau tiktai neatsisakyk meldžiamoji į lauktuves atsilankyti! Kvietėme ir kitus
               kaimynus. Žmonių daugiau ir pagrožyje linksmiau, o tatai, juk mūsų Petrelio kaip ir
               vestuvės. </p>
            <p>Prižadėjau ateiti, nors jaučiau, kad tos vestuvės nebus linksimos. Jautė mano širdis
               užsikorusi juodą debesį ant giedro dangaus, rodėsi, visus vargus pervargusių rimtų
               sodiečių. </p>
            <p>Man keliu bemąstant apie atrastas sodžiūje permainas, pašmėkšavo ištolo besiartinanti
               moteriškė ir neilgai trukus susiėjova į akis. </p>
            <p>Pasirodė, kad tai Marytė. Ėjo su grėbliu ant pečių, dainuodama vieną iš tu liūdnųjų
               dainučių, kurias taip mėgsta visos neatsigimusios Lietuvos merginos. Matyt,
               „neišrūko“ jai dar meilė iš širdies, kaip išrūko „ponu“ patapusiam jos Petreliui, nes
               tiktai pasisveikinus, tuojau paklausė: </p>
            <p>— Pas Jonaičius tamsta buvai? Jie dabar poniškos marčios laukia. Meldžiamoji, visus
               kaimynus kviečia, muzikantus užsisakė, girdžiu. Turbūt, ir tamstą kvietė?</p>
            <p>— Kvietė. O tamstą, Marele?</p>
            <p>— Eik, eik! Kur gi! Po to laiško, kaip parašė suderėjęs augštą ponią, pasipūtė ir
               seniai: pro šalį eidami nusisuks liuoba apsimezdami nematą. O Dievas mato, aš jam
               laimės nepavydžiu: tegu Dievas duoda jam gerą gyvenimą.</p>
            <p>Čia Marytės balsas sudrebėjo, atsikrenkštė ir pasiekė skabyti priejuostės kampą. </p>
            <p>— O ką, Marele! dovis prieš dovi: nusispiovus į aną šalį, pakelk vestuves ir pati! —
               pagundžiau aš merginą, matomai, nepripažįstančią reikalinga esant slėpti nuo manęs
               savo nupuolusio ūpo —juk ir dainutėje dainuojama:</p>
            <p>Daug yra žuvelių jūroje plaukančių, </p>
            <p>Dar daugiau bernelių tarp žmonių vargstančių </p>
            <p>Marytė galvą palingavo ir po valandėlės tarė: </p>
            <p>— Taip tai taip: berneliu tarp žmonių yra, bet man širdį vieną Dievos tedavė, ir tą
               Dievo akyse jam pažadėjau.</p>
            <p>Jisai tesiryžtie, teatmetie, aš... negaliu. </p>
            <p>— Ką gi, taip ir liksi?</p>
            <p>— Kas man užgis likti? Tėvai nevaro.</p>
            <p>— Et: žydėjo širdelė ir peržydėjo! tebūnie Dievui ant garbės. Gal-būt, nutils ir
               užsimirš. Ne su saule gyvęsim.</p>
            <p>Ir nuėjo. Aš taip-pat grįžau namo suspausta širdžia. Marytę pažinau iš mažumės. Dieve
               tu mano, kaip ji persimainė! Buvo mergina, kaip žaibas: pirma darbininkė, pirma
               dainininkė; ir prie šokiu, ir prie darbo!... </p>
            <p>Vargšė Marytė: pirmiau, rasi, dar būtu atgijusi jauna širdelė; rasi. </p>
            <p>būtu ir pasirinkusi kuri iš apsilankiusių berneliu, jeigu pirmiau būtų sužinojusi,
               kad jos Petriukas ją bus apvilęs. Dabar ji jau suaugo su ta savo nelaimingąja meile,
               o kitos, rasi, ir tikrai ant visados praėjo pro šalį. </p>
            <p>Veikiai atėjo ir Jonaičių laukiamoji diena. Nors be didelio noro, nutariau nueiti ir
               aš į lauktuves. </p>
            <p>Pakeliui susitikau jau man prieš nesusilaukus išbėgusią Onę. Buvo išsišveitusi, kaip
               į didžiausius atlaidus. </p>
            <p>— Nesulaukę tamstos tetušiai jau siuntė kviesti. Visi kaimynai jau senai susirinkę,
               už kokios valandos parvažiuos ir laukiamieji: arkliai geri, netruks—aiškino man
               pakeliui balsu Jonaitukė, dar netekėjusi Petro sesuo, nekantriai trypdama aplink, man
               išlėto beeinant. </p>
            <p>Neilgai trukus buvova kieme. Tik įėjova pro vartus, muzikantai sudūmė maršą, o
               duryse, apkaišytose žiedais ir beržų žaliomis šakomis, pasirodė būrelis žmonių, iš
               kurią tarpo išsiskyrė Jonaitis ir šypsodamas išėjo priešakin. </p>
            <p>Apsitaisąs buvo iškilmingai: gražia, pilka, nauja, atsegliota sermėga, žaliomis,
               raudonai atlanguotomis kelnėmis ir ilgais, iki kelią, batais,—matomai, ką-tik
               išteptais, nes rukšlėse dar blizgėjo neapdžiūvęs varvalis; apikaklę buvo augštai
               parišęs baltu kakloryšiu. Vienoje rankoje turėjo baltą papūrinę pypkę, gražiai
               papieštą ruda voverėle, antroje — namų darbo lazdą, kurios viršugalis buvo užbaigtas
               galva žvėries, kokio neivienas kaimo žinovas nebuvo matęs gyvo. Ar tai buvo
               rūpestingiau išsiprausęs, ar taip gerai nusiskutęs, o gal greičiau dėl didžio
               susijudinimo — buvo nepaprastai išbalęs, nes tik mane pasveikinęs, tuoj nekantriai
               nukreipė kalbą ant laukiamąją. </p>
            <p>— Kas čia gali būti?—tarė:—saulelė jau nusileido, o jų vis dar nematyti.</p>
            <p>— Aš skaitau, kad dar bent už geros valandos tegali būti: traukinys ateina aštuntą, o
               juk nuo stoties geras pors mylių.</p>
            <p>— No, ką? ar nesimato? — atsikreinė senis į sėdinti ant klėties stogo vaikį.</p>
            <p>— Matyti!... matyti! ties karklynu kelias dulka! Tur-būt, jie—sušuko staiga, akis
               tolyn Įsmeigęs žvalgas.—Tik dar per tamsą gerai nesimato.</p>
            <p>— Ot, matai, kaimynėle! mano tiesa! — sušuko lyg staiga atgijęs senis.—Degkite tuojau
               žibinčius!— atsikreipė prie kitų vaikinų iš sujudimo drebančiu balsu.</p>
            <p>Visi puolėsi laukan. Kilo trukšmas ir klegesys. Muzikantai tampė bambindami ir
               tąsydami stygas. Neilgai trukus, visos pakelės ir sodelio medžiai nušvito ivairiomis
               spalvomis, labiausiai gi žalios šakos, pušiančios angą. </p>
            <p>Čia vėl turėjau progą pasistebėti Žemaičių sodiečių sumanumu: žibinčiai, po medžius
               iškabinėti, buvo padirbti naminiu būdu—iš didelių, išdrožtais viduriais, baltųjų ir
               raudonųjų burokų, iš kurių kiti dar buvo pavynioti kitokių spalvų popieriais;
               išskrostame kiekvieno viduje degė paprasta žvakelė. Visos drauge sužiebtos tylioje
               kaimo žaliumoje puikiau atsimušė ir didesni darė įspūdį, nekaip puikiausia didžiųjų
               miestų iliuminacija, kur ją kuone visiškai nuslopina beveik lygi aplinkiaus
               šviesa.</p>
            <p>Važiuotojai prisiartino. Jau pasigirdo ratų bildėjimas. Muzikantai ėmė pūsti dūdas
               net pritūpdami, net akis jiems ir visos gįslos išsprogo ant kaktos, taip kad net
               dūdos ėmė plerpti. Du vyru atsistojo šale vartų su augštyn iškeltais pištalietais,
               kaip tik šauti Senis pasiskubino į vidų, ydant išten pasitikus, pagal įproti. </p>
            <p>— Ne mūsiškiai! Pro šalį nuvažiavo!—staiga sušuko vaikinas ant stogo. </p>
            <p>Muzikantai nustojo pūtę dūdas, šovikai paslėpė savo šautuvus, o susigrįžęs Jonaitis
               pasiskubino paliepti užgesyt žibinčius. </p>
            <p>Jau didžiąją pusę buvo užgesę, kaip vėl sušuko sėdįs ant stogo žvalgas, ir rankomis
               suplojęs, tarė, kad jau pažinęs savus arklius. </p>
            <p>— Šia, po dešinės mūsų širvukas! — šaukė kūliais virzdamas nuo stogo žemėn. </p>
            <p>Vėl atsikartojo pirmesnysis trukšmas. Jaunuomenė puolė žvakelių degioti, ir už poros
               minučių vėl visuose stipruosiuoso kereliuose ir medžių šakose švytėjo paslaptingąja
               šviesa balti, raudoni ir dar kitaip tyčiomis išspalvoti burokai — taip gražiai, kad
               joksai žinovas tenai jų vardo ištolo nebūtų įspėjęs. </p>
            <p>Neilgai trukus sutarškėjo vežimas pačiuose vartuose ir pasirodė laukiamieji jaunieji.
               Jau senai tos valandos su atkištais pištalietais laukiančiu du Jonaičiuko kūdikystės
               draugu, Vincis ir Jonis Saidokiukai, pasveikino atvažiavusius dviem šūviais. Šūviams
               atsakė iš vežimo tęvas moteriškės klyksmas ir iš didelio išgąsčio net verksmingas
               kaukimas dvejeto kambarinių, sulig žiurke didumo, šunyčių. Prieš angą sustojo seniai
               Jonaičiai, rankose turėdami išrašytą torielį, kuriame matėsi pabertas žiupsnys
               druskos, padėta riekelė duonos, stiklinė alaus ir keletas sidabrinių
               pinigėlių—pirmieji šio pasaulio palaimos pamatai. Bežiūrėdama į tuos žilus kaimo
               tėvelius, su širdingomis ašaromis blizgančiomis akimis, drebančiomis rankomis
               laikančius savo širdingojo laiminimo ženklus, žaliumynais ir kvietkomis išpuoštoje
               angoje pasitinkančius pagrįštantį sūnelį; turėdama tai visa prieš akis, gailėjausi
               nesanti dailininkė, ydant tą reginį palikus ateinančiųjų kartu atminčiai. Kiek
               mandagaus, padoraus ir vienkart taip gilaus jausmo matėsi tame, rodosi, menkame
               vaizdelyje!.. Ir lyginau savo minties ir jausmo gelmėje šitą reginį su matytais
               lietuviu dailės parodoje. Čionai dar aiškiau išrodė man visa mūsų parodinė dailė,
               gimusi kur kalėjimuose, vienuolynuose ar dirbtuvėse, kur veikia matematiškas
               apskaitymas, kietaširdžiu diplomatu šaltai apgalvoti įstatai, o gyvosios žmogaus
               širdies tvaksėjimas neikiek neturi įtekmės į proto veikimą. Skaudu ir liūdna pasidarė
               man ant širdies; mūsų dailininkai savo broliais piliečiais pripažįsta vien išėjusius
               klesas, savaimi jau žinančius platesnį pasaulio plotą, jau ir be jų turinčius kuo
               akis pratrinti apskritojo turinio dalykais,—juos tiktai savo veikalais telinksmina;
               kiekvienos tautos pamato—liaudies, vis dar pas mus nėr kam pagaivina, nėr kam
               auklėja, nes prigimtieji auklėtojai vis dar nesijunta, nesusipranta esant pašaline
               pajėga priešgamtiškai atitrauktais nuo prigimtybės ir pertat vaisingiausio ir
               lai-mingiausio jų gyvavimo pagrindo; jogei per tai ir vargsta ir be garbės nyksta
               svetimuose palapiuose, lygu kūdikis, pergreit atskirtas nuo motynos. Lygiai imant ir
               iš kitos pusės, garbę ir laimę duoda tik tada dalijimasis su plačiuoju pasauliu
               dvasios ir lobio turtais, kada jau savi namai pilnai aprūpinti, arba bent saviesiems
               turi tekti didžioji dalis visokio iš jo kilusio pelno; mūsų liaudis maža ką teturi iš
               savo išauklėtųjų šviesuolių... </p>
            <p>Bet grįžkime prie pokylio. </p>
            <p>Dar vežimas nespėjo apsistoti, kaip vikriai iššokusių pora paauglių, trumpai
               aptaisytų vaikų, 10— 12 metų mergaitė ir berniukas, pastumdami ir be to kuone
               alpstančius senelius, pramuštagalviais puolė vidun trobos, ką-tik neišmezdami iš
               rankų iškilmingai laikomo torielio su dovanomis, šio pasaulio palaimos ženklais, ir
               stumdydami be pasigailėjimo kitus susirinkusius sodiečius. </p>
            <p>Iš eilios lygiai lengvai iššoko augštas, gražiai suaugęs jaunas vyras, apsivilkęs
               ilgu drobiniu pudermanteliu, ir nusiėmęs skryblių, sveikino į visas šalis aplink
               susirinkusius. </p>
            <p>Buvo tai Petras Jonaitis. Užsilikusi pati ponia klibinosi vietoje, besistengdama
               taip-pat persiskirt su vežimu. Bet tai pasirodė sunkoka; ji neturėjo tiek vikrumo:
               klibinosi vietoje, tartumei raunama ropė, ir kažin-kolei butų ytin jautrią širdį ir
               kitus liaunus sąnarius pykinusi, jeigu susipratusiu pagalios ir prišokusiu pagalbon
               du vaikinu nebūtų kelte iškėlusiu ant rankų. Vyriškis tuo tarpu, apglamonėjęs
               pribėgusi prie vežimo abi seseri ir dar paspaudęs keletą ištiestų rankų senų
               pažįstamųjų, susigrįžo prie vežimo, padavė poniai ranką ir nuvedė prie angos, kur
               buvo sustoję seniai tėvai su dovanomis. Buvo tai Jonaičių ponia-marti.</p>
            <p>Sudrebėjo torielis senių rankose. Senis Jonaitis, matomai, norėjo ką aplinkybėms
               tinkamo, apeiginio pasakyti, bet lūpas tiktai sukrutino. Pritrūko žado, ir drebančiu
               balsu tik tiek teištarė: „Tegu Dievas jumis laimina! Tegu jums netrūksta Dievo
               malonės ir dovanu! Vardan Dievo Tėvo ir Sūnaus ir Dvasios Šventos. Amen — užbaigė
               šventojo kryžiaus ženklu žegnodamas priklaupusio sūnaus galvą. Paskui perdavė torielį
               čia-pat stovinčiai dukteriai ir apsikabindamu pamainomis ir apsiverkdamu bučiavosi ir
               glamonėjosi. Žodžius užtrenkė garsi muzika. </p>
            <p>Skrybliuota ponia-marti nepalytėjo paduodamo torielio ir stulpu stovėjo šalip. Jos
               šaltame veide žymėjo vien nekantri nuoboda. Seniui Jonaičiui sūnų laiminant prabilus,
               sulaikomos patyčios nusišypsojimas sujudino jos siauras lūpas ir sausą veidą. Staiga
               ką atsiminus, apsidairė ir sušuko į vyrą: </p>
            <p>— Mon cher! Kame „Žoli“ ir „Žužu“? Mon Dieu!—garsiai išreiškė prancūzišką gailesį
               dėlei užmirštu vežime poros kambariniu sunyčių. </p>
            <p>Į tą šuksmą ponas Petras tuojau atšoko nuo tėvu, ir nepaisydamas atkištu ranku
               prisiartinusio sveikinti vyriausiojo iš tarpo susirinkusiųjų kaimynų, strimagalviais
               puolėsi prie vežimo. Atsinešęs iš vežimo krepšį, iš kurio kyšavo baltos cypiančių
               šunyčių galvikės ir, matomai, dar kuo susirūpinęs, prisiartino prie žmonos. </p>
            <p>— Nepasisveikinai su tėvais. Atmink, kad žmonės žiūri!—pratarė pusbalsiu.</p>
            <p>— Argi pristatei kaip priderant?</p>
            <p>— atsakė ponia Eugenija. — Žinai, kad jausmingumų nemėgstu apskritai, o čia dar ir
               jūsų apeiga ir apsiėjimo nesuspėjau perprasti.</p>
            <p>Žodį „jūsų“ ponia marti ištarė paspauzdama ir ištiesus ranką prie motynos lenkiškai
               pratarė: Sveika, sveika! </p>
            <p>Taip-pat pasveikino išaugšto šaltai ir seni Jonaiti, tartum nuo sosto didybės
               nužengusi, maloningai paduodama paspausti pačius galelius ilgų, plonų, siaura
               pirštinaite aptrauktų pirštų. </p>
            <p>Senis Jonaitis, greitomis paspaudęs ponios-marčios atkištą ranką, nekantriai
               atsikreipė prie sūnaus. </p>
            <p>— Kas gi čia per brangumynas?—paklausė rodydamas atneštą iš vežimo krepšį.</p>
            <p>Dargi spalvotoje žibinčių šviesoje pastebėjau, kad išvargęs sūnaus veidas stipriai
               paraudo. </p>
            <p>— Tai... tai pačios šunyčiai Labai gražus; pamatysite.</p>
            <p>Senis akis pastatė ant sūnaus, ir vietos nei laiko nebodamas, pratarė: </p>
            <p>— Eik jau eik! ar tiek jau vertas belikai, kiek sunyčius auklėti?— murmtelėjo
               pasipiktinusiu balsu. Bet tuojau susiturėjo, ir atidaręs duris, pakvietė
               seklyčion.</p>
            <p>— Na, prašome arčiau apsižiūrėti savo buveinėje!—pratarė mandagiai į abu jaunuoju. —
               Prašome vidun ir meilius svetelius.</p>
            <p>Petras padavė žmonai ranką, ir visi suėjome seklyčion. Čionai šeimininkavo jau pirma
               įsiskverbę vaikai. Vaikiukas, užsikvempęs ant stalo, rakinėjo pirštais iš priraikyto
               pyrago radzinkas, mergaitė viduoslyje daužė čeverykaičio kulnia riešutus. </p>
            <p>— Kadi! Lidi! fi! ką darote!— ėmė šaukti Įeidama pasipiktinusi ponia
               Petrienė—Susigėskite!</p>
            <p>— Kas per gėda, kad svečiu nėra! — atsakė vaikiukas, Kadi vadinamas.</p>
            <p>— Kaip tai nėra! — šypsodama aiškino ponia Eugenija — ar nematote, kiek ponių ir ponų
               į jumis žiūri?</p>
            <p>Abu vaiku suprunkštė juokais. </p>
            <p>— Tokie čia ponai, kaip tie, kuriuos matydavome Petrapilės prekyvietėse, kuriuos dėdė
               Petras sakė lietuviais esant—atsiliepė mergaitė, vadinama Lidi.</p>
            <p>— Ar tu jauti, ciocia, kaip jie smirda? Ar tai jie tyčiomis tokiuos kvepalus
               vartoja?—greitomis, nesivaržydama pasileido tarškėti mergikė, neprileizdama ponios
               prie žodžio; paskui, regimai, tyčiomis besijuokdama ėmė baisiai čiaudėti.</p>
            <p>— Ko jie čia susirinko? — paklausė pagalios.</p>
            <p>— Cit-cit! — tildė vaikus, regimai, nedaug visu tuo pasipiktinusi ir neikiek
               nenusiminusi ponia Eugenija — Taip nereikia sakyti, nes tai dėdės Petro giminės.</p>
            <p>— Gimi...nėės?!.. Tokie gi-mi-nėėės?</p>
            <p>— Pažiūrėkite geriau ir paleiskite iš krepšio Žoli ir Žužu!—pertraukė vaikus
               glostydama ponia Petrienė.</p>
            <p>Šito pasikalbėjimo atsidėjęs klausėsi visas būrys sekančiu paskui sodiečiu. Kai-kurie
               vyresnieji lenkiškai suprato, nors nevaliodami kalbėti.</p>
            <p>— Krupmaušiai—pasigirdo balsas iš užpakalio.</p>
            <p>Senis Jonaitis sukando dantis ir pabalo; senės Jonaitienės veidas gyvai mainėsi, o
               abi dukteri stovėjo išsigandusi. </p>
            <p>Pirmutinė atsipeikėjo senė Jonaitienė ir priėjo prie sūnaus. </p>
            <p>— Petreli! už stalo sėskite! Visi sveteliai. Prašau pasistiprinti. Kelionėje tiek
               besirado. </p>
            <p>Ir vedė už stalo galo, kur ant sienos, po šventųjų paveikslais, kaip per vestuves,
               buvo iš rūtų šakelių gražiai išpintos pirmutinės jaunųjų vardų raidės: P. ir E. Ant
               to paties stalo galo buvo padėta baltas, molinis, gražiais žiedais nuspalvotas
               torielis. Torielyje buvo padėtas vienas baltas cininis šaukštas, vienos šakutės ir
               vienas peilis, nes žemaičių įprotis reikalauja, ydant jaunieji per vestuves valgytų
               tais pačiais įrankiais. Kitiems svečiams kiekvienam buvo padėta vienodos spalvos
               molinis torielis ir kiekviename torielyje gražiai išdrožtas klevinis šaukštas. </p>
            <p>Dievo dovanos čionai netrūko, taigi garavo pačiame viduryje stalo, gražiame lėkštame
               bliūde didelis kumpis, antrame strigsojo geri gabalai gražios dešrukės; trečias—
               kaupinas riebių tirštų kopūstų; pora torielių su sūriu ir sviestu, juodesni ir
               baltesni pyragai, keptas paršelis ir gaidžiai; medus giedras, kaip diementas; netrūko
               ir ąsočio su gražiai putojančiu naminiu alučiu ir neapsieinamos imbierinės
               grafinėlės; visi tie geri daiktai, nebetilpdami ant stalo, nuolatai mainėsi, sekdami
               vieni kitus per rankas įsijudinusios ir užmiršusios pirmutinį nesmagumą senės
               Jonaitienės, keliančios vienturčio savo Petrelio vestuves, ir abieju lygiai
               nenuilstančiu dukteraičiu. </p>
            <p>Viso-ko buvo pervirš, daugiau nekaip paprastai užtinkame tarp sodiečių, o betgi
               kažin-ko čia trūko. Mat, dar vienas išėjo nesusipratimas, kurs suardė įprastą
               Žemaitijoje tvarką, ir tai gadino viešąjį ūpą: </p>
            <p>Ponia Petrienė, pamačiusi gale stalo ypatingai padabintą vietelę, nei-kiek
               neabejodama, kad ji čionai pats augščiausias asmuo, pati sau tuojau prisipažino teisę
               spręsti ir apie tvarką, todėl, sekdama savo ponišką įprotį, nelaukdama nurodymo, pati
               viena užėmė patį vidurį prirengtos gale stalo vietos; sodietiška gi tvarka vyresniu
               pripažįstamas patsai Petras neteko nei kur prisėsti. Pastebėjęs tą nesmagumą Petras,
               žinodamas gerai pačios „ponišką“ atkaklumą, nedrįzdamas kreipties prie jos su
               pastebėjimais ir patarimais, skubiai Įsispraudė vyrų tarpan, ydant užkirtus kelią
               galimiems ginčams ir didesniam nesmagumui. </p>
            <p>Senis Jonaitis stovėjo nuošaliai, užsimąstęs ir galvą žemyn nuleidęs. </p>
            <p>— Kas tamstai? visai kažin-ko nelinksmas? — paklausiau prisiartinusi.</p>
            <p>— Et—tarė — matai pati, ko ir beklausi! Bet tamstelė kodėl nesėdi?... Mama! žiūrėk
               tvarkos!—kreipėsi prie žmonos, patraukęs už sijono.</p>
            <p>Aš tuo tarpu, stengdamos sumažint seniams rūpesnius, Įsprukau i svečiu tarpą ir
               atsisėdau tarp pažįstama sodiečiu, senių kaimynų. </p>
            <p>Bet seniai tuoj pastebėjo ir užsipuolė. </p>
            <p>— Ne jau, ne; prašome prie stalo galo!</p>
            <p>O Jonaitienė, prisilenkusi man prie ausies, ėmė patylomis kukždėti:</p>
            <p>— Sėskis, kaimynėle meldžiamoji, šalip ponios—marčios norėjau pasakyti — ir būk
               šeimininkė! Mes gerai nesusikalbame, ką bedarysime be tamstelės pagelbos? Paragįsi
               nors žmoniškai ar poniškai, kaip numanydama, geriau už mus. Pabūk, meldžiamoji,
               namiške! </p>
            <p>Nebuvo kas daro: išsikrausčiau iš tarpo senųjų kaimynu ir užėmiau vietą šalip ponios
               Petrienės. </p>
            <p>Dabar tiktai pastebėjo mane ponas Petras, ir širdingai pasisveikinęs, supažindino su
               savo „ponia“. </p>
            <p>Siek-tiek pažindama jau įvairių sluogsnių žmones, greit perpratau ir ponios Petrienės
               pamėgą; todėl tuojau nukreipiau kalbą ant „paskutinių madų“. </p>
            <p>Neapsirikau: ponios Petrienės šiame dalyke pasirodė esama nepaprastos žinovės, ir
               kalbos nei valandėlei jai netrūko, gavus suprantančią klausytoją. Tuo tarpu ponas
               Petras kalbėjosi su pažįstamais seniais. </p>
            <p>Išpradžios keletą sykiu pastebėjau atsižvelgiant į žmoną, bet, matomai, įsitikinęs,
               kad žmona visai neatkreipia į jį akies, ir dar draugiškai susidaužęs pora stiklelių,
               davė valią ir jisai savo iškalbai. </p>
            <p>Kiek teko nugirsti, kalba ėjo apie mūsų šalies mokyklas, kaipo netinkamas visuomenės
               reikalams: kad būtinai reikią, ydant mokyklos būtų tautiškos ir lietuvius mokinius
               mokytų lietuviai mokytojai. Kaimiečiai jo klausėsi su gyva atidžia.</p>
            <p>— Taip tai taip—pratarė pagalios vienas iš ūkininkų—jei vien iš gražių žodžių galėtų
               įvykti pageidaujamos atmainos, jau senai viskas gal būtų kaip reikiant; vargas
               tiktai, kad iš gražių žodžių ir gerų norų, neparemtų darbais, tiek tebesą.</p>
            <p>Ponas Petras, jau gerokai įtraukęs, blizgančiomis akimis, ėmė karščiuoties. </p>
            <p>— Kas gi gina veikti?—tęsė jau balsiau—Tiekas žmonių atsidėję trūsia, kad jums,
               sodiečiams, įkvėpus norą mokslo, norą apsišvietimo; kad jus pabudinus iš snudulio ir
               miego! Kiek tokių veikėjų už tėvynės ir savųjų žmonių meilę žuvo kalėjimuose ir
               ištremtyje! O vienok sodžiuose tik-tik tepradeda švisti; tik vienas iš poros šimtų
               teskaito laikrascius. Iš nelaimės jeigu kokia knygutė užklysta, o juk jau ačiū Dievui
               kelinti metai spaudą turim leistą savoje šalyje! Ne, broleliai: nuo dabar tai jau
               patįs atsakysite prieš tėvynę ir prieš savus vaikus, jeigu jiems nepramįsite ir
               nesutvirtįsite gyvenimo taku, kurie jau užbrėžti ir praminti. Belieka juos vien
               vaikams išlaikyti, o ydant išlaikius, reikia nuolatai daboti ir tvirtinti; nes kas
               tiktai nesitvirtina, tai įra — griųva ir nyksta. Tokią prigimties tvarką matome
               nuolatai.</p>
            <p>Ponas Petras karščiavosi. Besiklausą aplink sėdintieji ūkininkai, vienas-kitą
               kumsčiojosi, tai mirktelėjo, tai nusišypsojo, ir kitokiais bodais darė tarp savęs
               savus pastebėjimus. </p>
            <p>Kitų tarpe rimtai ir atsidėjęs klausėsi ir senis Grigas. Klausėsi tyliai iki galo.
               Jonaitukui pabaigus, prabilo pats. </p>
            <p>— Klausyk tamsta, Petreli!— atsiprašau senu įpratimu atsiliepęs: „ponai Petrai“,
               norėjau pasakyti— tarė pasitaisydamas ir balsu užremdamas žodi „ponai“.—Pamokslai
               sakyti nesunku: esant mokytam, išgudrėjusiam platesniame pasaulyje, nepersunku maišan
               sukimšt prastą kaimieti; bet kol tas maišas dar neužrištas, leisk ir man tamsuoliui
               žodi kitą pasakyti.</p>
            <p>— Prašau, prašau! Labai prašau! — suskubo paragint kaimyną Petras.—Sakyk dėde! Iš
               eilios mes paklausysim. Aš senaip sakau „dėde“, nors tamsta man ponu akis badai —
               užbaigė Petras, matomai, užgautas ir dar labiau sujudintas tuo „ponu“.</p>
            <p>Senis Grigas tuo tarpu pabaigė kimšęs pypki, skiltuvu įsiskėlė ugnį, ir užsitraukęs
               porą kartu, tarė: </p>
            <p>— Pavadinęs tamstą ponu, nenorėjau aš tuščiai užgaulioti, tiktai laiku atsiminiau,
               kad vyžotas pilkasermėgis, šitokioje draugėje tamstą pargrįžusi vadindamas stačiai
               Petru, gali nesmagybę padaryt aniems kitiems svečiams, čionai užklydusiems gal
               netikėtai; o gal, neilgai trukus, ir tamstai pačiam palikt nesmagu atminimą, nes
               sunku žinoti, kaip dar ilgai mūsų susitikt nesigėdėsi. O svečias pas mus, žemaičius,
               kas jis būtų, kiekvienas paguodojamas. Matydamas tamstą apsilankanti kitokioje
               draugėje, nekaip mūsiškė, negalėjau žinoti, kurios tamsta tvirčiau laikais; nemalonus
               pono vardas, paliksime ji šaly ir vadįsimės senoviškai.</p>
            <p>— Kaip jau išsitariau, pamokslai lengva sakyti; nesunkiau ir ką-nors apjuokti. Prašau
               betgi aš čia mums pasakyti, ar tamsta gerai atsimeni, iš kokio kero pats esi
               išdygęs?</p>
            <p>Šitaip stačiai užkalbintas, Petras, regimai, nusiminė, ir tiktai kiek palaukęs,
               atsakė paklausdamas vėl iš savo pusės: </p>
            <p>— Ar gi aš gėdijuosi savo tėvų ar seserų?.. Nesuprantu tamstos, dėde, paklausimo.</p>
            <p>— Suprasi greit, palaukk! Pasakyk, meldžiamas, ar atsimeni gerai, kieno ir kokiomis
               lėšomis esi mokslus išėjęs?</p>
            <p>— Tėvą, žinoma. Ar tamsta manai, kad aš jiems tai užmiršiu kada? Klysti, dėduk, jei
               taip spėlioji—tikrino Petras nuo širdies.</p>
            <p>Grigas nusišypsojo. </p>
            <p>— Labai gerai—tarė.—O iškur jie ėmė tuos šimtelius kas metai, be kuriu tamsta
               mokyklose negalėjai apsieiti?</p>
            <p>Ponas Petras žiurėjo i seni ir tylėjo. </p>
            <p>— Matai: sunku tamstai greitai atsakyti, o aš atsakysiu tuojau, nes mumis su tavo
               tėvais viena tvora teskiria iš jaunumės ir aš viską mačiau savomis akimis, girdėjau
               savomis ausimis.</p>
            <p>Čia senis atsiduso. </p>
            <p>— Oi mačiau, aš mačiau! Nebu-buvo jiedviem saldaus poilsio: nei dienos nei naktelės
               liuosos! Ir kiekvieną nutvertą skatikėlį prie skatiko dėjo. O iškur? iš ko? Rodosi,
               pieno lašas, šmotelis mėsos, kruopelė sviesto, kiaušinis, ar kitokio pradaro krislas,
               tuojau viskas buvo turgun boginama, o sau užteko svo-gūnienės su bulvėmis arba su
               duona iš pasiautą, pasturlaką, nes geriausiasis grūdas reikėjo atgal žemelei
               atiduoti, atlikusis parduoti.</p>
            <p>Ne dvarininkiškai gyveno ir visa šeimyna: dėjo, krovė, trūsėjo visi. Tavo seseris
               nesišveitė, kaip kitos. Tam nebuvo ištekliaus. Nebuvo iš ko pirkinėti spilgučių,
               skepetėlių, karolių ir kitokių dzindzelių-brindzelių, nors širdelė ir kažin-kaip prie
               to būtų linkusi. Žinoma, jaunystė—kvailystė, bet visi i vieną krūvą šlavė. Vienok
               nejautė jie visi nei trūkumo, nei savo atsidavimo sunkumo, nes jie turėjo augštą,
               gražu sieki. Nors jie, be maldaknygės, kitokių raštų nežinojo ir neskaitė, jautė
               vienok mokslo reikalą jautrių širdžių gelmėse ir nutarė visi paaukoti visas savo
               gyvenimo smagybes ir malonybes, kad tiktai nors vienam iš savo tarpo suteikus tą
               brangųjį mokslą pasiekt ir paveldėti. Nekartą būdavo tavo tėtulis prasitars: „Ot,
               įduosime akis Petriukui, tada pasilsėsime visi, nes jeigu Dievas duos ir jis
               susipras, tai ir seseris aprūpįs: nors amato kokio pelningesnio pramokys, ir vis
               nebus purvabridės vargdienės, kaip mes“. Taip džiuginosi save tavu tėvai ištisą
               dešimti metų, kol tamsta įgavai teisę įstot į universitetą. </p>
            <p>— Dar penkeri metai, ir jau bus vargui galas! — tarė sau dabar tavo namiškiai. — „
               Dar metų penketas, ir jau sulauksime vaisiaus ilgo savo vargo ir trūso!</p>
            <p>— Tos valandos laukė netik tėvai, bet ir kaimynai: ot, turėsime bent vieną saviškį
               mokytą vyrą. Kokiam-nors reikalui atsitikus, nebereiks jau bėgt klausties abejotinų
               nurodymų ir patarimų kokio Maušo arba Ickio. O teko pamatyti jau ir gerą pradžią:
               antai, vieną vasarą, parvykęs pas tėvus, tik bekieminėdamas išmokei penkioliką
               kaimynų vaikų skaityti ir rašyti. Tie ir dabar dar tebeturi tas knygeles, kurias
               dalijai tada parvežęs, nelyginant kaip vaistą. Mokslus pabaigei ir nutilai. Motyna,
               ašarose kas miela dienelė skęzdama, mišias užpirkinėjo, apžadus darė: nėra ir nėra
               nei žodelio... — nei žinios, kur pradingęs.</p>
            <p>Nutilo senis Grigas, vis dar neatitraukdamas akių nuo suvargusio p. Petro veido.
               Šisai akis nuleido ir sunkiai atsiduso. </p>
            <p>— Ir dar viena tikra širdis tavęs čia laukė pasiilgėdama—pradėjo senis vėl—bet tau
               rodėsi, kad...</p>
            <p>— Gana jau, dėde, gana!—pertraukė raudonuodamas p. Petras.— Klaida... Likimas...</p>
            <p>Senis galvą palingavo. </p>
            <p>— Klaida? — atkartojo. — Žinoma. Suprantama. Žmogus vienas tarp svetimų. Galva
               apsisuka. Bet kodėl gi tamsta neatsiminei turis tėvus ir senus pažįstamus?... Bet kur
               tau augštus mokslus išėjusiam šviesuoliui teirauties su tamsiais kaimiečiais?!..</p>
            <p>Ponas Petras tylėjo. </p>
            <p>— Pasakyk mums tamsta, — aš, mat, skaičiau tėvams paskutinę tamstos gromatą ir žinau
               kas ten stovi parašyta,—todėl klausiu tamstą: ar būtumei čia dabar apsilankęs, jei
               vietoje šimto būtumei turėjęs penkius šimtus per mėnesi pelno?</p>
            <p>— Ne—atsakė tylomis, bet stačiai p. Petras — aš būčiau norėjęs, nes buvau nusiilgęs
               jau, bet žmona...</p>
            <p>— Taigi, taigi! Prasikišo yla, užkliuvo kablys pirmuoju žingsniu! Vienas netikęs
               žingsnis, ir viskas sugriuvo.</p>
            <p>— Dievo žadėta buvo tau kita draugė. Veido miltais ji nusibarstyti būtų nemokėjusi,
               nei plunksnoto skryblio taip dailiai užsidėti būtų nepataikiusi, užtai būtų mokėjusi
               užauginti sveikus ir žmoniškus vaikus ir vyro nebūtų atitraukusi nuo jo pirmiausių
               pareigų. Nebūtų jam sugriovusi jaunystės, nei atėmusi sveikatos, bet būtų buvusi
               tikra draugė: stiprybė ir parama visose sunkiose dienose, ir nebūtų uždėjusi savo
               vyrui auklėti šunyčiu...</p>
            <p>— Už ką mane, kaimyn, žudai? už ką? — sušuko gyvai užgautas p. Petras.</p>
            <p>— Dovis prieš dovi—rimtai atsakė Grigas.—Mėgsti, matau, tamsta pamokslus, tad
               pamokslas prieš pamokslą. Jeigu mano nemalonus, reikė pirma ir pačiam apsvarstyti
               gerai, ar turi tamsta teisę tokiuos pamokslus sakyti, kokį pats esi pasakęs. Reikė
               pirma pasiklaust savęs, ką pats esi padaręs dėl tėvynės: dėl tėvu ir savo brolių
               sodiečių?</p>
            <p>Grigo balsas sudrebėjo ašaromis: </p>
            <p>— Tegu mane Dievas saugo, kad aš savo sūnus beleisčiau į augštuosius mokslus! Tris
               turiu, bet neivieno neleisiu lenkėms ir kitoms svetimatautėms vergauti ir šunyčių
               auklėti!... Ar aš, vyrai, tiesą kalbu?—paklausė senis, atsikreipęs į kitus
               klausytojus.</p>
            <p>— Tiesą, tiesą!—pritarė visi vienu balsu.</p>
            <p>Nesmagią kalbos nuokraipą pertraukė Jonaitienė su dukteria One. Abi jiedvi nešė iš
               kamino naujus garuojančius bliūdus ir užsipuolė raginti svečius gerti ir valgyti. </p>
            <p>Ar Jonaitienė girdėjo, kas buvo kalbėta senio Grigo, nepataikysiu pasakyti, tik
               dabar, pasirodžius jai šviesoje, pamačiau užraudonavusias akis, lyg tartum būtų
               verkusi. Savo spėjimą teisingą esant skaitau todėl, kad prisiartinusi prie manęs pati
               neklausta ėmė teisinties. </p>
            <p>— Tokie stiprus dūmai pasidarė virtuvėje, beveik akiu neišėdė. Prašau valgyti, ir
               „poniai“ pakišti ko tinkamo prašau. Aš negaliu, reikia bėgti žiūrėt, kas tenai kamine
               darosi. </p>
            <p>Bet dar apėjo aplink stalą, ir priėjus prie sūnaus, kažin-ką prisilenkusi į ausi
               pakugždėjo; paskui atsitraukdama paglostė jo veidą, kaip kitąsyk, kada dar mažas
               buvo. Sūnus jos ranką pabučiavo ir valandėlę sulaikė savoje. —Matule!—
               ištarė—matule... Ir nusmaugė jam kažin-kas balsą ir tolesnius žodžius. </p>
            <p> „Ponia“ tuo tarpu apsakinėjo man savo šunyčių gudrybes, kurie vienas vienoj, antras
               antroj šaly savo ponios sėdėdami snaudė, laikas nuo laiko taip biauriai gadindami
               orą, kad net slopu darėsi, kaip tik trūko papiroso; net toliau sėdintieji sodiečiai
               murmėdami po stalu žvalgėsi nepaprasta kvapu priežasties. </p>
            <p>— O biesas čia taip...—pasigirdo purinimas. </p>
            <p>Viena ponia Petrienė laiminga neatjautė tų poniškųjų kvapu sunkumo ir nepertraukdama
               tęsė toliau šunyčių istoriją, „dalikatnai“— visai poniškai — valgydama keptą
               gaidžiuką. </p>
            <p>Pasakojo, kaip vienas iš jų, praminus jį Žužu. įgavęs suskį; kaip jam gyvuliu
               gydytojas liepęs vonias daryti; koks buvęs tai vargas, kada tarnaitė tuoj, pirmą sykį
               maudydama, kažin-ką jam padariusi, ir kaip paskui prisiėję pačiam p. Petrui jį
               mazgoti ir šukuoti; o kol vyriškį galima išmokyti kokio-nors švelnaus darbo, kaip tai
               daug vargo prisieiną privargti... </p>
            <p>Čia pertraukė mudvi nepaprastas trukšmas šalimais. Ponia Petrienė atsižvelgė ir, kaip
               žarija, nukaito: p. Petras su seniu Grigu sudaužė nebežinia kelintą jau stiklelį, ir
               iki dugno, kaip priderant, išgėrusiu, širdingai bučiavosi. Dar to negana: p. Petras
               sugrobė Grigo ranką ir viešai pabučiavo!.. </p>
            <p>Šitokį reginį pamačiusi, p. Petrienė primerkė akis, net vos žymios plyšelės
               bepasiliko, ir keletą sykių daug dvasios išleido per nosį, krimzdama lūpas. </p>
            <p>— Keistas dalykas—tarė—kaip ant „jų“ niekas įtekmės nedaro: atsirado tarp savųjų ir
               neriasi iš kailio. Gerai yra sakoma: tepk mužiką nors medum—jisai vis degutu
               atsiduoda. Nesigailėjau, rodosi, trūso, ydant supažindinus jį su gera draugyste. Iš
               to prasidėjo ir mūsų pirmi po jungtuvių nesusipratimai.</p>
            <p>— Tamsta gerai supranti, kad čia iš mano šalies buvo auka — ir nemaža auka, kad po
               ilgų iš jo šalies maldavimų sutikau padėti ant meilės aukuro šimtametes savo kilties
               tradicijas?... Ach! aš taip juo tikėjau!...</p>
            <p>— Įsivaizdink tamsta sau: aš vienąsyk pajuokavau, norinti tos jų šnekos išmokti, ir
               neturėdama tuo tarpu veikti ko geresnio, mokiausi su juo slapta sode. Lengva
               suprasti, koks tai galėjo būti mokslas: ka-ka-ka!—susijuokė.—Buvo sau pasišėlavimas
               ir daugiau nieko.</p>
            <p>— Bet žiūrėk tamstele, kas iš to išėjo paskui: tuojau pirmąją dieną po jungtuvių,
               žiūriu, beįvelkąs jisai į mano gabinetą glėbį visokių brošiūrėlių— ot, beveik kiek
               apkabinti gali. Na, sako, dabar mudviem niekas nebekliudys!</p>
            <p>Tikrai maniau, kad iš proto išėjo: čia man rūpi jisai prirengti prie neišvengiamų
               apsilankymų pas mano gimines ir pažįstamus, kad man ir sau gėdos nepadarytų, o jisai
               — griaunasi su brošiūrėlėmis... </p>
            <p>Išpradžių nei girdėti nenorėjo ir tvirtai buvo užsispyręs, kad jokių vizitų
               nedarysiąs, nes tokiems niekams, kaip didžponių apsiėjimo mokymuisi, neturįs laiko. </p>
            <p>Mielasis Dieve, kiek tada iškentėjau!.. Pasikviečiau pagalbon motyną ir tetules, ko
               paskui gailėjaus, nes jisai nemoka žodžių sverti. Išėjo avantūra, kurią sunkiai
               persirgau, nes labai jautri esu, nervai silpni. Manę apniko spazmai, tetulė Malvina
               apalpo, tiktai tetulė Hortensija ir motyna išliko sveikos ir privertė Petrą mane
               atsiprašyti ir tolesniai prižadėti su manim taip stačiai nesielgti, nes tat galėtų
               išeit staigios mirties priežastimi. </p>
            <p>Po to tikrai kiek suminkštėjo ir sutiko keletą vizitu padaryti, per kuriuos beveik
               nieko nekalbėjo, ir mačiau, kad jam buvo nejauku. Bet ką padarysi? Reikia
               prigusti.</p>
            <p>Paskui, pas tetulę Hortensiją buvo piknikas. Ach tas piknikas!!!. Turėjau labai gražu
               toaletą, plaukus sušukuotus „à la infant terrible“ ir... asistentu buri! </p>
            <p>Jam tai buvo labai gera: norint vyrus prie savęs prisirišti, pirmiausia reikia juose
               sukildinti pavydą. Tai ištirta taktika. </p>
            <p>Petras, šokti nemokėdamas, daugiausiai prie krosnies arba tarpduryje stovėjo ir ūsus
               kramtė. O mane juokas ėmė, kad negalėjau susilaikyti? Mačiau, kad suprato, kaip bloga
               yra nemokėti šokti. </p>
            <p>Nuo to vakaro maža pradėjo bekalbėti ir dažnai būdavo užsimąstęs. Apsilankymas vieno
               jauno artisto, kuris man per vakarą daugiau už kitus asistavo, pagadino jo ūpą. Dar
               labiau, kai vizitai atsikartojo dar keletą kartu. Mano Petrelis nėrėsi iš kailio. </p>
            <p>Vieną syki Petras staiga besugrįšta namo, kada p. Vaclovas mėgino ant manęs
               sudrapuoti pledą, kaip rymišką tuniką. </p>
            <p>Petrui, neturinčiam jokio supratimo apie dailę, pasirodė kažin-kas, ir tuojau puolėsi
               savopai ginti savo garbę. Ponas Vaclovas, matydamas, su kuo turis reikalą, žinoma,
               ilgai nelaukęs išėjo. </p>
            <p>Kaip mane žūdė toks sugyvenimas!... Panašių scenų buvo nemaža — och, perdaug kai man!
               Suiro nervai. Gydytojai nutarė, kad būtinai aš turinti važiuoti kur-nors
               prasilinksminti. Dėlei Petro atbulumo, ir tai pasirodė negalima. Nesistengia įgyti
               gerų pažinčių, o be pažinčių ir parėmimo, žinoma, sunku. Vėl ta litvomanija visai
               atbaidė turtingesniąją klijentelę. Augštoji ponija pas ji neeina visai. Atsivilks
               kartkarčiais koks pilkasermėgis, pabus pusvalandį, tai paskui prisieina visas
               gyvenimas vėdinti nuo kailinių ir deguto kvapo! Kvatierą turime nedidelę: tikra
               desperacija. </p>
            <p>— Tikrai sunku esama tam stai pritariau.—Žinoma, savo kraitinės, atsineštinės sumos
               tamsta kasdieniam pragyvenimui nenori judinti?</p>
            <p>Ach kad aš jų turėčiau!... atsiduso ponia.—Matai tamsta, mano tėvas pasimirė staigiai
               ir viską pagrobė skolintojai. Pasisekė išgelbėti iš jų nagų vien auksą, sidabrą ir
               dar vos šiektiek brangesniųjų mažmožių, kuriuos mes tris seseris ir pasidalijome.
               Išnešė tatai maž-daug po porą tūkstančių. Ką tai sveria augštajame gyvenime!?..
               Beveik viskas išėjo įsitaisius po keletą reikalingiausių toaletų, be kurių
               pasigerbianti mano srities moteriškė negali apsieiti. Juk negalima buvo apleisti
               tradicijinių po šliūbo vizitų. Vėl, ar gi aš maniau, kad pasižymėdamas baigęs
               juristas negalės išlaikyti žmonos ir aprūpinti jos reikalų, kaip pridera jos
               kilčiai?! Štai ką padaro nepraktiskumas! </p>
            <p>— Bet tamsta mylėjai? — paklausiau. </p>
            <p>Ponia Eugenija, valandą patylėjusi, tarė: </p>
            <p>— Rodėsi man, kad prigusiu.</p>
            <p>— Ir pasirodė negalima? - pertraukiau aš.</p>
            <p>— Gali tamsta suprasti iš to, ką pati tiktai-ką esi mačiusi. Scena su tuo seniu...
               Kaip tamsta nori, bet mano tėvo šveicaras geriau išrodė. Perdaug kitoki žmonės ir
               apystova, nekaip aš esu pripratusi iš mažumės.</p>
            <p>— Taip, taip — pritariau—sunku priprast prie taip nepriprastu dalykų.</p>
            <p>— Žinai tamsta, aš ir tikėjaus, kad čia, šiose tyrumose, bus man nejauku pačiai
               vienai, todėl pasiėmiau ir šunyčius ir tuos vaikus. Kadi tai vien nepaprastas
               juokdarys. už tai Lidija tikra mano draugė, nors tatai mano sesers duktė. Ji labai
               anksti subrendo protu ir su ja jau apie viską galima pasikalbėti. Bet kur jie?
               Lidija! Lidija!— ėmė nesivaržydama balsu šaukti.</p>
            <p>Gudriosios Lidijos niekur nebesimatė, ir tiktai po valandėlės skubiai pribėgo prie
               mudviejų su matomu noru prieiti prie pačios savo globėjos—tetulės. Aš pasitraukiau. </p>
            <p>— Kur buvai? — paklausė prancūziškai p. Eugenija.</p>
            <p>— Ach, Zenia! Įsivaizdink sau, ėmiau emabliuoti vieną iš tų laukiniu meškų. Iš veido
               labai „įdomus“. Jau įsimylėjęs mane iki ausų.</p>
            <p>A, tu valiuke! — pagrasė maloningai ir, matomai, pasigėrėdama mergaitės liuosu
               vikrumu. </p>
            <p>— Ir vėl ten bėgi? Žiūrėk, kad nepasibaigtų liūdnai!</p>
            <p>Nebijok, Ženia, aš už tave gudresnė šitokiuose dalykuose. O taip mėgstu visokius
               prietikius!.. </p>
            <p>Ir nubėgo. </p>
            <p>— Tegu sau pasibovija, kol liuosa tebėra — atsiduso ponia Petrienė.—Bet žiūrėk
               tamsta—jau žegnojasi... Na, čia, tur-būt niekas niekam nesako ačiū, todėl palikkiva
               ir mudvi tą klausimą ir eikiva prasivaikščioti po „salioną“ — tarė į mane
               nusišypsodama...</p>
            <p>Na, uždainuokime dabar! — pasigirdo balsai tarp vyrų.—Padainuokime! Juk tatai Petro
               vestuvės. </p>
            <p>— Kaip gaidžio skerstuvės— murmtelėjo kažin-kas pusbalsiu.</p>
            <p>— Moteris pradėkit! Kur mergaitės?.. Nematyti neivienos. Sulindo kur, kaip žiurkės
               nuo katės į urvus!—juokavo ūkininkai, žvilgčiodami į „ponią“.</p>
            <p>— Petrai! kame seseris? Suieškok!</p>
            <p>Įlinksmėjęs p. Petras išbėgo pro duris ir neilgai trukęs Įsivedė seseris ir dar
               keletą merginu. </p>
            <p>— Padainuokite mažiukės! Juk tai mano vestuvės! Ar atmenate, kaip prašydavote mane:
               Petri, pakilnok! upa! upa! O man klausiant, ką duosite, kad pakilnosiu, sakydavote:
               „tavo vestuvėse us tai padainuosime glazai-glazai!“—Dainuokite dabar!</p>
            <p>— Kad būtumei su Maryte pakėlęs vestuves — atsiliepė Ievutė Venckaitė — oi kaip
               būtumėm padainavusios!</p>
            <p>P. Petras nukaito ir atsitraukė. Mergaitė nusiminė susipratus ji užgavusi, ir
               norėdama pataisyti savo ne laiku išsišokimą, užvedė pirmutinė: </p>
            <p>Oi ta vieversy, raibasis paukšteli! </p>
            <p>Kodėl susukai ne vietoj lizdeli? </p>
            <p>Ar ta neradai berželių lankoje? </p>
            <p>Kas tau patiko tyroje dirvoje? </p>
            <p>Oi tu vieversy, tu raibas paukšteli, </p>
            <p>Kodėl susukai ne vietoj lizdelį?.. </p>
            <p>Merginos nutilo. Vienas iš senųjų Petro draugų bastelėjo Petrą į
               pašonę.—Atsakykime!—tarė.</p>
            <p>Ponas Petras atsikostė, atsikrankštė stipriai, tartumei, jam kas gerklę buvo užstoję,
               ir uždainavo kaimyno pritariamas: </p>
            <p>Todėl susukau, kad jaunas buvau, </p>
            <p>Kad nežinojau, kur sukti reikėjo... </p>
            <p>Gerai, kad nors tiesą sakai, vaike — pritarė žodžiu ir senis Jonaitis, dainą
               pabaigus, o ponia Eugenija man tarė: </p>
            <p>— Kokia sunki jų gaida! Ir Petras krankia su kitais! Ka-ka-ka! Matau, kad čionai vėl
               pavirs laukiniu ir vėl prisieis padėt nemaža trūso, kol pasiseks atitaisyti pargrįžus
               savo sritin, jei čia ilgai pabūsime. Netikėsi tamsta, kiek aš jau sveikatos esu
               padėjusi!.. Sunkiai prisiėjo atkentėti jaunų dieną lengvatikystės pasekmes! Svajojau,
               kad meilė ji pakels, išaugštįs augščiau prigimtinės ir sušvelnįs. Ach, kaip baisiai
               apsirikau! </p>
            <p>Nuo tolesnės p. Petrienės išpažinties pavyko man pasiliuosuoti: atsiprašiau ir
               sprukau šalin, stengdamos kuo-ilgiau nebesusieiti. </p>
            <p>Pakampėmis jau kaskart dažniau girdėjosi pusbalsiu nutęsiamas žiovavimas ir būrelis
               svečią kas valanda mažinosi. Nenuostabu: gaidžiai jau senai buvo nugiedoję, o į
               langus pradėjo griauties rausvi rytmetinio žaro atspinduliai.</p>
            <p>Bekrinkantiems svečiams niekas čionai kepurių neslėpė, kaip tai paprastai daroma per
               vestuves, ydant mielus svetelius kuo-ilgiau sulaikius. Jonaičiai, ne tai nusiminę, ne
               tai nuvargę, vien sakė ačiū meilingiesiems sveteliams, kad nepasididžiavę, apsilankę
               ir atsisveikindami prašė nepadyvyti. </p>
            <p>— Ar piemenis esame nesubrendę? Ar svetimi, ne kaimynai nuo mažų dienų?—atsiliepė
               keletas balsų.—Niekas išmintingas negali didžiuoties tuo, kad ne jam, bet kitam
               Dievas kryželi davė. Vienam duoda nueinant, kitam pareinant. Visi vaikus auginame,
               pagal savo supratimo, kuo-geriausiai, bet kokius užsiaugįsime, nežinome nei-vienas. </p>
            <p>Priėjau atsisveikinti ir aš, bet Jonaitienė nei kalbėti neleido. </p>
            <p>— Jokio vargo mums nepadarysi, nes jau ir gultai visiems pataisyti: su vienais
               svečiais tėvas išeina šienan, su kitais mergaitės svirnan, kiti artimesnieji namo
               iškeliauja, ir aš viena liekuosi visame gale. Juk ir baugu! </p>
            <p>Nebuvo ko perdaug kreišties. Likaus nakvoti. Kas turėjo vykti namó iškeliavus,
               likusieji atsisveikinome labos nakties ir katras nuėjome į sau pagamintą vietą. </p>
            <p>Ir mudvi likusi su Jonaitiene jau nieko nebesikalbėjova, nes Jonaitienė tuojau
               atsiklaupė kalbėti poteriu, o po poteriu jokių kalbu užvesti nebepridera; taigi
               tylomis sugulėva katra į savo lovą.</p>
            <p>Manęs ilgai miegas neėmė ir ilgai girdėjau, kaip lygiai neįmieganti Jonaitienė
               žvangino ražančium ir karunkų poterėliais, tai atsidusdama, tai maldos žodžius
               šnibždėdama, tai vėl aiškiai girdėjosi slopinamas verksmas. Matomai, bijojo vargšė
               išsiduoti su visa giluma savo širdgėlos ir prieš mane. Apsimečiau mieganti ir tyliai
               gulėjau nekrusčiodama, kol neužmigau ištikrųjų. </p>
            <p>Nepasakysiu, kaip ilgai be jokiu kliūčių ramiai pramiegojau, kada staiga išbudino iš
               miego kažin-koks nei su kuo nesulyginamas balsas: tai lyg kieno smaugiamo kriokimas,
               tai vėl išsigandęs riksmas: Miršta! miršta! gelbėkit. </p>
            <p>Abi su Jonaitiene vienu akies mirksniu iššokova iš lovų, ir per vargą suvokdamos
               duris, įpuolėva i seklyčią. Šoninėje, kur buvo patiektas jauniesiems gultas, vis dar
               girdėjosi koksai nepaprastas knarkimas ir graudžiai verksmingas p. Petrienės balsas.
               Puolėvosi prie durų, ir smagiai pravėrusi, atsistojova tarpduryje abi kaip įkasti:
               viduoslyje gulėjo patiestas vienas iš pagalvių, kuriais taip gėrėjosi ir didžiavosi
               anąsyk apvalkstydama Jonaitienė; ant pagalvio gulėjo išdrikas paguldytas Žužu, o prie
               pagalvio klūpojo p. Petras ir kažin-ką apie ji rūpestingai, tartum tikra auklė,
               darbavosi. Kitoj pagalvio šalyje čia-pat degė spiritinė lempelė, ant kurios
               nedideliame katilėlyje kunkulavo verdamas vanduo; tolėliau stovėjo bliūdas,
               primerktas vilnoniu skudurėliu. Supratau, kad vienam iš šunyčių staiga prireikė
               daryti šiltus kompresus. Pati ponia sėdėjo lovoje ir kartas po karto grobstėsi už
               širdies, ir lyg verkdama, gana juokingai šaipydamos, perspėliojo kiekvieną p. Petro
               nesumanumą. Antras šunytis, miegūstomis akimis mirkčiodamas, neramiai kaukė ir lojo.
               Neperdidelis kambariukas buvo tirštai pilnas jau užstalėje pažintojo sunkaus kvapo,
               pro kurį tik-tik kiek jautėsi p. Petrienės perfumos.</p>
            <p>— Atsargiai! Ach, mon Dieu! Tavo pirštai kaip replės! Žužu mano brangiausias...
               Petrai, širdį turėk! Ach kaip tu neturi nei supratimo švelnesniu jausmu!...
               Baudžiauninku kraujas vis dar, vis atsiliepia! Žužu mano mažilėli!.. O, kad galėčiau
               pati! </p>
            <p>Taip aimanavo rankas laužydama p. Petrienė, nesijudindama iš lovos. </p>
            <p>— Dievuli mano!—sudejavo Jonaitienė, plačiosiomis žiūrėdama į
               sūnų.—Dievuli-Dievuli!</p>
            <p>— Eik, matule, gulti! eik! — nepakeldamas akiu, pratarė p. Petras.—Ji labai nervinga;
               reikia daug atleisti...</p>
            <p>Matydama, kad manęs čionai ir vienos perdaug tarp savųjų, atsitraukiau, o kad buvo
               jau gerokai praaušę ir nebebuvo ko jau atgal gultan belipti, skubiai apsitaisius,
               nepastebėta sprukau namo. </p>
            <p>Dveitas savaičių praėjo nuo minėtojo pokylio, kada netikėtai turguje susidūriau su
               sene Jonaitiene. Tempė ji didžiausi krepšį, pilną gaidžių. </p>
            <p>— Na, jau pas tamstą paukščiai kad užderėjo, tai užderėjo! Tur-būt, kokią dešimti
               vištų perinai, tieko gaidžių susilaukusi?“—pasmalsau paklausti.</p>
            <p>— Eik, eik, kaimynėle! Tatai pati perku, nelyginant žydė, rinkoj bobas
               apvaikščiodama. Nedaug mažesni krepšį dar kiaušiniu pripirkau. Bijok Dievo: juk nei
               ta Petrelio ponia, nei tie licipierukai nieko kita negali ėsti. Visi būk sergą.
               Meldžiamoji, tikras pragaras: nei dieną nei naktį atilsio; o tas Petrelis nabagėlis,
               tas per naktis tik rašo ir rašo, ir parašęs tuoj siunčia, nes kitaip nebūtų
               „perkamųjų“. Oi-oi, Dievulėliau tu mano! Širdis raižosi bežiūrint. O dar manai, kad
               gerai?.. Kas dėjo! Susiraukusi ir vaikščioja stenėdama. O kad matytumei, raudona!.. </p>
            <p>Mergelės nespėja baltinių plauti, nes visas trejetas kuone viską kasdiena maino: tie
               kibšukai, Kodis su Glinda—tatai tie vaikai—visur lenda ir tikrai iki vakaro uogomis,
               mėšlais ir purvais nusitepa nežmoniškai, o ji, vos palytėjo žemę ringei ė, arba
               sumankė prigulus ar prisėdus, jau antro karto tuo pačiu nebesivilks, reikia išnauja
               skalbt ir lyginti, ir vis dar neitiksi. Vakar Onė padavė kažin-kokį šliunkį
               iškvarkliotą, o ta pažiurėjo, pažiūrėjo; atsiviepė, sugniaužė, suglamžė: tik kaip
               duos kampan. Paskui Petrui dėjo, dėjo; mat, seseris įduoti stengėsi. </p>
            <p>— Cyščių kenčia tasai Petrelis vargšas. Mums visiems per tą trumpą laiką prie širdies
               priėjo, o jis visa taiv kenčia jau treti metai!</p>
            <p>— Žinai, juk Petrelis jau visai pražilęs! Trečdalis juodu plaukų belikę! O tas jo
               kosulys!.. Ot, per širdį eina, kad ima kosėti nakti berašydamas. Papirosus tik rūko
               ir kosti per dienas ir naktis beveik be jokio valgio!</p>
            <p>— O ką gi ponia Petrienė? — pertraukiau aš. —Juk jos dalykas vyrą aprūpinti, jeigu
               jis jiems visiems duoną uždirba!</p>
            <p>— Gana jau tamstele! Juk ta kumelė nepriima jo dargi lovoje drauge gulėti! Ar kas
               matė kada tokią moterystę?!.. Apsižiūrėjau aš vos keletas dienų atgal. Įeinu aš jų
               kambarėlin anksti rytą su reikalu, žiūriu: Petrelis besiraitąs ant pliko suolo! Kas?
               Kaip?.. O gi pas juos, girdi, mada, kad vyrui su pačia drauge negulėti. Aš sakau, eik
               nors šienan, o jis: čia, girdi, pačiai šis bei tas nuolat reikia paduoti,
               pataisyti.</p>
            <p>Taip ir turėjome taisyti antrą lovą. </p>
            <p>— Na, o vaikai: Kodis su Glinda, kaip jus ten juos vadinate? Juk tie galėtu savo
               tetulei patarnauti, jeigu p. Petras nuolatai užsiėmęs rašiniais?</p>
            <p>— Tuodu?—nusistebėjo net pačiu paklausimu moteriškė—ogi tie licipieriukai taip širdį
               visiems paėdė, kad nors tu bėgk iš namu! Išbraidė daržus; išraustė persodas. Vakar
               tas bieselis Kodis—viščiuku dar mažyčių turėjau išsiperinusi kelioliką—tuos sugrobęs
               nunešė prūdan plaukyti ir išskandino iki vieno! Reikia taip šelmiui ir išsivogti, kad
               niekas ir nepamatė!</p>
            <p>— Ar gali būti?—nusistebėjau aš.</p>
            <p>— Nu je. Tamsta stebiesi, o mes tai jau nustojome ir stebėjęsis ir pykę. Galva
               sukasi. Nespėji bepamatyti, kas dedasi. Anądien išėjome visi į apluokę grėbti šieno,
               ir tasai-pat Kodis beužsimanąs ant šiųmečio veršiuko pajodyti!... Dabar visai strėnų
               nebevaldo. O tokia vešli karvutė buvo!...</p>
            <p>Ta vėl mergiūkštė, lig vaikius kur pamato, tuojau ir puolasi žvengdama, kaip kumelė.
               O tiems vėl, kaip sakoma, „kepurė do kepurė“: neturi ko prastoti ir atsiliepia tuo
               pačiu: juokiasi, tyčiojasi, o jai —nieko. Tiesa, kalbos nesupranta, bet kitąkart
               pareina visa mėšlais ir purvais apdraibstyta, o vieną-dien—tai per pusę dienos
               prisiėjo dagiai šukuot iš plauku. Bet kvailam ir karvamėšlis už kepaiši. Kitąkart
               nežinai, ar pykt, ar verkt, ar juokties. </p>
            <p>— Na, o tie brangiausieji šunyčiai kaip pasilaiko? — pasiklausiau dar.</p>
            <p>— Nuo tu tėvas Petreli paliuosavo. Gailesiai ėmė žiūrint, kiek tasai nabagas su jais
               turėjo vargo: tai juos plauk, tai šukuok, tai palakink, tai prasivaikščiot.
               pava-džiok pikčiau, nekaip su mažais vaikais! O mūsų neivienos neprileido prie ją
               ištolo.</p>
            <p>— O ką gi ponia Petrienė? Labai verkė savo numylėtąją šuneliu?</p>
            <p>— Kaip gi: ko neužvaikė Petro per porą dienu, neleizdama nei namo pareiti. Spėjo,
               mat, kad kas pavogęs bus jos brangenybes.</p>
            <p>— Na, ir ką dabar ponia beveikia?</p>
            <p>— Ogi pasidarė sode iš tinklą siūbuoklę tarp medžiu ir besisupa per dieną. Mažiau ir
               vargo dabar, ačiū Dievuleliui... Bet pasakyk tamstele, kas daryti, kad savu mergaičių
               neišvestą iš proto ir iš kelio tos atsibaldos? Vieną kartą įeinu į klėtį, o ten
               Glinda betrinanti jaunesniajai antakius kažin-kokiu juodu muileliu: sako, prie
               šviesią plaukų gražu busią juodesni antakiai. O pereitą šventadienį tėvas susitiko
               tą-pat jaunesniąją jau į bažnyčią beeinančią išbalintais veidais kažin-kokiais vėl
               milteliais. Išpradžiu nei nepažinęs, bet paskui kad nesugriebs už apikaklės, ir
               prisivedęs prie kibiro vandens, kad neims prausti, kad neims prausti!..</p>
            <p>O Glinda, jau bijodama arčiau prieiti, tik ištolo už tvoros šaukia, kaip varna:
               barbarinčius! barbarinčius!... Kažin, kas tai batu? </p>
            <p>Nieko taip bloga! — suraminau.—Bet vis dėlto gerai tėvas daro, kad dukterims
               neleidžia darkyties. Nepridera tai padorioms kaimo mergaitėms. </p>
            <p>— Neduok Dieve! O kaip gi! Antai nesenai, tamsta gal ir negirdėjai dar, kas čia-pat
               mūsų bažnyčioje atsitiko?</p>
            <p>— Nieko nežinau, tamstele—atsakiau.</p>
            <p>— Taigi. Nesenai pargrįžo mieste tarnavusi čia tokia Strikiutė... Rasi, atmenate: to
               įnamio Striko duktė. Graši mergina, bet, matyt, ir savo ponams įtikusi, nes parsinešė
               visokiu apitaisą, ponios dovanų- Tarp kitu parsinešė labai dar gražią suknią, bet be
               apikaklės ir be viršaus pečiu ir priešakio ir su rankovėmis, trumpomis, kaip duonai
               minkyt. Mieste, sako, tokias suknias kaipo išeigines ponios vil kinčios, taigi ir ji
               įsimanė su ja mūsų bažnyčioj pasirodyti.</p>
            <p>Keliu ėjo prisidengusi skepetėle, ir niekam nebuvo nei galvoj, kad čia nauja mada
               paslėpta; bet bažnyčioje, žinoma, reikė pasirodyt su visa grožybe, ir skepetėlę
               nusitraukė, atidengdama plikus pečius ir krūtinę. Burna gi visa miltais nubarstyta,
               tartum, žiurkė iš miegos išlindusi. Dar duok tu man, kad lyg tyčiomis iš užpakalio
               senis Grigas atsistojo. Tas, neilgai laukdamas, tik nosį saujon kliurkt ir drept ant
               plikų pečių!.. </p>
            <p>Visa bažnyčia kad neims prunkšti juokais!...</p>
            <p>Tuo tarpu ir kunigas beįeinąs su pamokslu į sakyklą. Pastebėjęs nepaprastą klausytoju
               ūpą, ėmė žvalgyties; pamatęs sumišimo priežastį, ir pradėjo šaukti iš sakyklos: </p>
            <p>— O čia kas per plika vargdienė?... O jus, kurie aplink stovite, susimylėkite ant
               nelaimingosios! Krikščionis juk esate: susipraskite atlikt krikščioniškos
               mielaširdystės darbą! Pridengkite nuogą savo artymą! </p>
            <p>O kad niekas nepasiskubino išpildyt paliepimo, tai išsitraukė iš kišenės nosinę
               skepetėlę ir perplėšęs metė vieną pusę jai ant galvos, vėl garsiai pratardamas: „Te,
               prisidengk, nelaimingoji, ir paguosk vietos šventumą, jeigu savo gėdos nesupranti!.. </p>
            <p>— Neduok Dieve, kiek buvo kalbų! </p>
            <p>— Jau tikrai Dieve apsaugok!.. O ką gi ta mergė paskui su savimi pasidarė?—paklausiau
               aš.</p>
            <p>— Ogi išsinėšino nuo tos dienos. Niekas daugiau į akis nebematė...</p>
            <p>Aje! Bet gi aš ir užsiplepėjau!.. O čia dar sviesto nepirkau. </p>
            <p>— Ar tai ir sviestą perkate? — nusistebėjau vėl.</p>
            <p>— Neklausk vely tamstele! Nesenai pripiovėme geriausią karvę ir dabar kaip-tik
               užsibalinti betenka. O vis per tuodu kipšuku vaiku... Bet jau sudieu šiam kartai,
               kaimynėle!</p>
            <p>Ir nusiskubino, tartum baudžiauninkė, bijanti prievaizdos užrūstinti. Nenujautė
               vargšė, kad su šia diena ant visados bus pasibaigęs jos vargas klupinėt ir kaulinties
               po muges, viščiukus ir kiaušius bepirkeliojant. </p>
            <p>Su marčia Jonaitienė beveik nesusitikdavo. Net ir prie valgymo reikė persiskirt, nes
               kada visi jau vakarienės pavalgę taisydavosi gulti, „ponia“ valgydavo pietus, o kada
               sodžiuje viskas sumigdavo ir nutildavo, „ponia“ su Glinda ir Kodžiu išeidavo
               prasivaikščioti. Pati ponia su mergyščia paprastai už ranku susikabinusi ištikimai
               švagždėdavosi, o vaikiukas pats vienas bovijosi, nelyginant koks gančas, vaikydamas
               pabaliais ir paežiais sumigusius paukščius, arba gandindamas keliu praeinančius
               susivėlinusius žmones, pramanydamas šiam paskutiniam tikslui dažniausiai visai
               negudrius juokus, nuo kuriu vienok ponia Petrienė su savo drauge Glinda kvatodavo net
               pritūpdamos ir šonus pasispauzdamos. </p>
            <p>Pražuvus šunyčiams, ponia Petrienė, išėjus prasivaikščioti, stengėsi kaskart ką-nors
               apie pražuvėlius patirti iš susitinkamu žmonių ir kiekvieną praeinantį ar
               pravažiuojantį stabdydino ir klausinėjo. Žmonės traukė pečius, kraipė galvas, ir iš
               visu beveik vienodą išgirzdavo atsakymą: „nieko nežinau“, arba „nesuprantu“. </p>
            <p>Susiprotėjo tada ponia lenkiškai nesuprantančius kalbinti vaizdingais nurodymais,
               mimika. Nudžiugusi tokiu gudriu sugalvojimu ir isitikinus, kad užkalbintasis vienas
               žmogelis jos nesupranta, ėmė jam po-pat nosimi mojuoti baltu skepetėliu, lyg
               nurodydama baltą varsą, o paskui, kraipydama rankas, ėmė loti tamsoje. </p>
            <p>— O Jėzau Marija!—sušuko persigandęs žmogus, ir trenkęs poniai tiesiai burnon
               sidabriniu pinigu, drožė arkliams iš viso peties po bizūną, taip kad vežimas beveik
               žemės nekliudydamas nuūžė keliu. </p>
            <p>Jau kelinta diena po to atsitikimo buvo ponia lyg nebesavyje; todėl nusistebėjo senė
               Jonaitienė, įvažiavus kieman, girdėdama ją trankiai kalbant, o abudu vaiku kuone iš
               galvos einančiu iš džiaugsmo. </p>
            <p>Glinda, tartum iš proto išėjusi, šokinėjo po kiemą, rankomis plodama ir plasnodama,
               šūkaudama ir dainuodama; Kodis taip-pat džiaugsmingai klykaudamas sprande po žolyną
               ožius. </p>
            <p>— Kas tai galėjo nutikti?—galvojo, atiduodama piemeniui vadžias, Jonaitienė.—No-no!..
               Bene susirado šunyčiai!? - staiga durstelėjo senei mintis. </p>
            <p>Ne Dieve duok! Vėl vargas būtų Petreliui! </p>
            <p>Išsiėmus iš vežimo krežulius su gaidžiais ir kiaušiniais, suspausta širdimi leidosi
               vidun. </p>
            <p>Prieminįoje sustojo ir klausėsi. Nieko nesupratus, kame galėtu būti priežastis,
               pravėrė seklyčios“ duris ir pasišaukė sūnų. </p>
            <p>— Petreli! Petreli!</p>
            <p>Niekas neatsiliepė. Tur-būt, nenugirdo. Jonaitienė pravėrė duris labiau ir pažvelgė
               vidun. </p>
            <p>Petras sėdėjo už stalo, pasirėmęs galvą viena ranka, o pati Petrienė, mojuodama
               rankomis, tartum vėjinis malūnas (tai pas ja reiškė dideli susijudinimą), kažin-ką
               jam labai gyvai ir linksmai kalbėjo. Petras dabar tiktai pamatė motyną, ir pašokęs iš
               užstalės, nelaukdamas žmonos pabaigiant kalbos, išbėgo prie motynos.</p>
            <p>Senės akyse sužibo ašaros. Jautė jos širdis, kad kas bloga bus nutikę, nes visada, iš
               ko jie džiaugėsi, iš to jai tiktai buvo sunkenybės ir vargai. </p>
            <p>— Kas gi per džiaugsmai?—rūpestingai pasiteiravo motyna.</p>
            <p>— Šiuokart gali būti rami, matule; Eugenija turėjo Petrapilėje turtingą dėdę, seną
               jauniki. Gavome telegramą, kad tasai dėdė šiomis dienomis pasimiręs. Gyvas būdamas,
               dažnai kalbėdavo, kad jai, Eugenijai, visą savo turtą užrašysiąs. Taigi reiktu
               važiuoti, nes telegrama praneša, kad užrašęs... Važiuoti?..</p>
            <p>— Žinoma, važiuoti —nelaukiant. Gal juk ir tikrai.. susimilo ir ant tavęs ir ant visu
               mūsų Dievulis bent vieną kartą. Rasit, išauš skaisti, giedra dienelė. Važiuoti reikia
               nelaukiant.</p>
            <p>— Bet kokios gi jie ir be tikybos, kad štai, tartum, biesai dūšią sugavę, džiaugiasi
               taip artimam giminei mirus?!.. </p>
            <p>Ponas Petras nieko neatsakė. </p>
            <p>Ir šit, pora valandų nepraėjo, jau kieme stovėjo pilnai parengti kelionėn ratai, t.
               y. pakinkyti dvejetu arkliu ir apkloti marga gūnia, po kurią ytin iš galvos eidami
               vartėsi ir šokinėjo Kodis su Glinda, dar dėl gero ar bent ilgesnio paminėjimo
               beįpykindami valdyti pasirengusįjį vaikį. Angoje seniai Jonaičiai dar graudulingai
               laimino, kelionėn beglamonėdami, savo vienturti „Petrelį“. Ponas Petras, iš savo
               pusės nemažiau susigraudinęs tokiu staigiu ir netikėtu persiskyrimu su seniais
               tėvais, užmiršęs beprivengt ir šalip stovinčios pačios, nekantriai laukiančios, kada
               bus galas tų mužikišku išsiširdijimų,—nuoširdžiai, ašarų nesulaikydamas, bučiavo
               juodas, sudžiūvusias seniu rankas. </p>
            <p>Senė Jonaitienė tai verkė, tai šypsojo iš džiaugsmo: verkė ir vėl, rasi, ilgam laikui
               prastodama vienatini sūneli; džiaugėsi prisiartinančia prie to sūnelio „didele
               laime“, kurią matė laukiančiame jo žmonos, o tuo pačiu, jos supratimu, ir jo,
               Petrelio, didžiame turte. </p>
            <p>Senis Jonaitis, nors sausomis akimis, bet užtat žymiai pabalęs ir giliau, nekaip
               senė, sujudintas, glaudė prie krūtinės savo vienturčio galvą. Pagalios, ir jam
               išsispraudė iš akiu kelios nebesulaikomos ašaros. </p>
            <p>— Sūnau! — pratarė, bet balsas sudrebėjo ir nutrūko.</p>
            <p>— Sūnau!—tęsė susistiprinęs — duok Dieve tau viso-ko gero ir geriausio; vienok
               neužmiršk... kaip ištikus... kad čionai visada turi pastogę... ir... tėvus, ir visada
               čia tau vieta kaip buvo, taip yra ir... bus! Jeigu kaip, tai— atmink, kad ne tam aš
               prakaitavau ir visaip vargau, ydant dabar... tavimi kas pamėčiotų!...</p>
            <p>Priėjo betgi ir galas. Ponas Petras pastebėjo jau trypiančią iš nebekantrumo pačią,
               ir susipratęs, kad gali pasivėlinti stotin ant traukinio, atsitiesė, ir paglamonėjęs
               šalip stovinčią seserį Onę, tuo sumišimu nei žodžio neprataręs į prisiartinusią
               mažesniąją, nusiskubino prie vežimo. Mergaitė, sunkiai tuo užgauta ir didžiai
               nusiminusi, įpuolė vidun trobos ir ėmė graudžiai raudoti, kad jai vienai brolis nei
               žodelio nesuteikęs atsisveikindamas. Bet ašarų jos tuo tarpu niekas nepamatė. </p>
            <p>Ponui Petrui nuo tėvų atsitraukus, ponia Petrienė, nusilengvinančiai atsikvėpusi,
               „žegnam! žegnam!“ pratarė lenkiškai, ir žymiai nenoromis paspaudus šiurkščias senių
               rankas, dukterims gi, kaipo savo „skalbėjoms ir patarnautojoms, užtenkama paskaičius
               persiskiriant vien galvą linktelėti, nuėjo paskui vyrą prie vežimo. Susėdo ir
               sudundėjo ratai, kas valanda atsitolindami. Neilgai trukus, pakilęs iš užpakalio
               debesis dulkių visai uždengė keliauninkus nuo akių senelių tėvu ir seseries Onės.
               Mažesniosios Pranukės nesimatė. </p>
            <p>Senis Jonaitis dar ilgai žiūrėjosi tolyn paskui iškeliavusius ir, turbūt, kažin-kol
               būtų žiūrėjęs, jeigu jam liūdnų minčių nebūtų pertraukusi bešypsanti su ašaromis
               pati. </p>
            <p>— No, tevai! Ko nuliūdai, tartumei, į karą sūnų išlydėjęs. Juk ne mūsų dėdė mirė,
               tiktai jų. Mums tik džiaugties belieka, žinoma, sunku taip staiga persiskirti, taip
               senai buvus nesimačius; užtatai dabar mūsų Petrelis tikru ponu bus, galime
               pasakyti.</p>
            <p>Ir susijuokė senė pati iš savo gražiu minčių. </p>
            <p>— Šneki, kiek savo bobos protu beišmanai—atsikirto senis.</p>
            <p>— Matei, kad pats Petrelis ne-kiek tepradžiugęs iš savo ponystės pasididinimo. Duonos
               kąsnio nei šilto kampo ir dabar juk jam netrūko, kad tiktai būtu turėjęs laiko ir
               laisvės jais, kaip savo širdžiai miela, pasinaudoti. Nemainyčiau aš savo
               prasčiokystės ant jo ponystės.</p>
            <p>Bet senė tiktai pečius patraukė ir nuėjo vidun. Senis pasiliko besėdįs palangėje ant
               suolo.</p>
            <p>Matomai, giliai buvo senis susirūpinęs, nes jau porą sykiu piemuo pasiklausęs, kur
               dėti kumeliai šį vakarą, negavo jokio atsakymo. Tiktai trečią sykį nugirdęs
               nekantriai ranka pamojo. </p>
            <p>A ryžkies sau pats! Kur nori, ten leisk!—atsiliepė nekantriai, ir vėl sėdėjo,
               tartumei, apmiręs, nebodamas to, kas dėjosi aplink. Sėdėjo akis Įsmeigęs Į tuščią
               kelią, kuriuo išvažiavo jo laimė, jo spėka, jo vienatinė viltis jau už pečiu
               bestovinčios senatvės—sūnus, dėl kurio visą gyvenimą trūsėjo. </p>
            <p>Nepastebėjo, visai susmukęs, sunkiose mintyse paskendęs, kad jau ilgoką laiką artie
               žiūrėjosi į ji pro tvorą artimiausiasis kaimynas, senis Grigas, ir lingavo galvą.
               Pagalios, arčiau priėjęs, sodiečių papročiu, pasveikino tardamas „Tegul bus
               pagarbintas...“ </p>
            <p>— Ant amžių amžinųjų!—skubiai atsakė struoptelėjęs Jonaitis.— Iškur gi tamsta taip
               staiga atsiradai?</p>
            <p>Taigi ir aš atsiskubinau iškeliaujančių išleisti, arba nors likusiųjų palinksminti,
               jei reiktu. </p>
            <p>Pirmutiniuoju tikslu, matau, būsiu pasivėlinęs, bet antruoju, rasit, dar ir ne.
               Pasakyk gi, kaimynai, ko taip susmukai? Žiūrėk, štai kiaulės kiemą knisa, veršis
               miežius braido. Tikrai bajoru virsti—susijuokė senis, lyg apsimezdamas. </p>
            <p>— Et! lai ima viską giltinė!— niūrai atsakė Jonaitis. — Gana rodosi trūsėjau, gana
               trypinėjau, ir ką ištrypinėjau?... Rodosi, negailėjau trūso, besistengdamas savo
               vaikui akis įduoti, o jo pasirodo aklo tebesama, kaip ir mano; norėjau ir tikėjaus
               įduoti protą ir laisvu žmogumi padaryti, o padariau paskučiausiu vergu, dieną-naktį
               neturinčiu laisvos valandėlės akims pratrinti, oru atsikvėpti. Ytin tesiryžtie viskas
               ir visi, kaip tinkami. Neteko nei sveikatos jau nei noro. Paimsiu žentą, lai antrąją,
               seserį pamoka, o aš ir ubagais eidamas su sene prasimaitįsiu. Kam dar
               bevargsiu?..</p>
            <p>— Tfu! — nusispiovė Grigas; — tokia kalba tai niekas per kalba.— Aš tik klausausi ir
               galvoju, ar tai tu, kaimyn, kalbi, ar tiktai tavo kaulai braška. Nieko jau jam
               nebereikią! Ka-ka-ka! Lai kiaulės sau kiemą knisa; lai veršis daržą braido; kumelys
               lai patsai kopa šulnin vandenio atsigerti, žąsis lai vikius sau sveikos šliaužioja,
               kad joms patinka; aš nebeturiu, girdi, sveikatos jau nei noro jiems tatai užginti.
               Lai viskas eina ant nieku! Sveikatos nei noro nebetenka toliau darbuoties!— Pasakė ir
               nebliko! O aš tau, brolau, sakau: paklausyk ir mano nors negudrios kalbos ir varyk
               viską kaip varęs ikišiol.</p>
            <p>— Taigi kad žinočiau! —norėjo pertraukti Jonaitis...</p>
            <p>Bet Grigas jam neleido. </p>
            <p>— A-a, koks tu gudrus!... Kad žinotumei! Kad betgi nežinai, pasiklausyk štai trumpos
               pasakėlės!</p>
            <p>— „Kitados, sako, kiekvienas žmogus žinojęs savo likimą. Žinoję žmonės net ir tai,
               kaip ilgai kuris turėjo gyventi. Bet iš tos priežasties visi pasidergę, apsileidę.
               Nei-kiek nesirūpindami savo būviu, stūmę gyvenimą diena nuo dienos.</p>
            <p>Vienas iš tu gudrinčių, numanydamas besiartinant mirti, taip apsileidęs visiškai, kad
               vislab, ką tiktai dirbęs, vis tik tam sykiui.— </p>
            <p>Ot—būdavę sakąs: — kam man reikia?..Užteks.—Ir drybsąs būdavę per dienu dienas. </p>
            <p>O tuo metu Dievulis pats vaikščiojęs po mūsų pasaulį pasižiūrėti, kaip žmonės čionai
               begyveną, ir užėjęs tą netikėlį bedrybsantį. Kaip paprastai, Dievulis vaikščiojęs
               seneliu apsimetęs, taigi ir šiuokart beprieinąs prie to apsileidėlio, skurdžiai ant
               grynos žemės priesaulyje begulinčio, senas palaikis žmogiukas ir sakąs: </p>
            <p>— Bijok tu Dievo! visi žmonės dirba, kruta, o tu guli sveikas bodamas, tartum ligonis
               koks! Ką tu žmogau valgysi?</p>
            <p>— Et!—atsakąs tas:—kam aš bedirbsiu, kad štai po keleto dienu jau turiu mirti? Lai
               giltinė už mane dirba!</p>
            <p>— No, no! O jeigu dar nemirsi? Jeigu Dievas permainė tavo likimą?</p>
            <p>— Eik, seni, sveiks šalin tuščiai netauzijęs ir leisk man ramiai snausti! —
               atsikirtęs Dievui anas žmogus.</p>
            <p>Tada miegok besveikas! — taręs nusišypsodamas senelis ir nuėjęs savais keliais. </p>
            <p>Pramiegojęs tasai apsileidėlis vieną dieną, pramiegojęs antrą; praėjusi ir laukiamojo
               myrio diena, o jam neimaž ant mirimo nekrypstą! Išalkęs, kaip šimtas vilkų, o taip
               dar lyg sveikesnis jaučiąsis. </p>
            <p>O čia, broli, apleistame gyvenime visi pašaliai tįžta, griūna: ten tvora parvirto,
               čia vėjas stogą praplėšė, tenai visai nuvožė; čia vėl gyvuliai alkani ir ištroškę
               mykia, bliauna, kaip nelyginant štai tavo kumelys kad šulnio vidun žiūri
               besilaižydamas, o šeimininko nėr. Seimininkas mirties laukia, o mirčiai nei ne galvoj
               prie jo ateiti!</p>
            <p>Vargšas apsileidėlis pakėlė galvą, apsidairė aplink ir ėmė galvoti, kas bedaryti.
               Žiūri i išgriuvusią tvorą ir kasos galvą, nes kaimynai ir žogrus išgriuvusius
               išvalkiojo. Nors tu pasiusk! </p>
            <p>Staiga pradžiugo ir susiramino. —Žinau ką padarysiu! — tarė. Pašoko ir ėmė raizgioti
               spragas šiaudais. O jam besidarbuojant, beprisiartinąs ir vėl pažįstamasis seniukas. </p>
            <p>— No, ką? Nenumirei? Ką gi čia gero dirbi? Bene kiaulėms gūštas pasilsėti, tavo
               daržus išknaisiojus?—pajuokęs senelis.</p>
            <p>— Tau kiaulių gušta, o man bus ir tvora—atšovęs žmogus.—Mano amžiui užteks ir
               šitokios, o tau jei nepatinka, žiūrėti niekas neprašė.</p>
            <p>— No, no! Grali ir tau nepakakti—šypsodamas pratarė senelis, ir vėl nuėjo sau
               keliu.</p>
            <p>Taip besimaivijant, užėjo ir žiema, o atbulainiui tam vis neimaž dar ant mirimo
               nerodo. Kasdien tvirtyn dar eina. </p>
            <p>Dievulėli tu mano, kiek tasai žioplys vargo turėjo, kolei iš savo atbulumo
               išsitaisė!.... </p>
            <p>Ir šit per tokius atbulainius dabar niekas nebežinome, kas kada su kuo turi nutikti;
               todėl visi lygiai turime trusėti iki galo, nes ne mūsų tai dalykas spręsti, kas, kam
               ir dėl ko. </p>
            <p>— Et! ką čia man pasakas pasakoji, lyg mažam vaikui?—nekantriai atsiliepė
               Jonaitis.—Ir prie ko čia palyginimas? Nėra man Dievo padėjimo, ot kas!</p>
            <p>— Tylėk, brolau, tylėk! Kokio tau padėjimo betrūksta? Pradėjęs iš nieku, tapai
               pasiturįs ūkininkas. Kas suiro telesniame gyvenime, žiūrėk, bene bus tai priežastis
               jūsų pačių klaida? </p>
            <p>— Ar atsimeni, kaip abu su žmona pralinksmėjote gavę iš sūnaus laišką, kuriame rašė
               iš augšto stono pačią vedąs. Ir jums, ir sunui pakvipo ponystė. Dievo žadėtąją marčią
               atmetėte lengva širdimi ir su džiaugsmu. Padarėte, kaip jums patiko, tai už ką dabar
               Dievą kaltinti?... O kiek sykių dar sūnui besimokant sakydavote: Petreli, stengkis!
               ponu būsi! Patsai išsikasęs, ir kitiems taką nurodysi. O ar jam sakėte kada, jog tai,
               ką jam duodate, tai jo skola, kurią jis bus kaltas tėvynei, savo kraštui sugrąžinti?
               Ar sakėte jam tai? O dabar —Dievas kaltas! Ka-ka-ka!</p>
            <p>— Tai kas gi man dabar veikti? — paklausė Jonaitis pamažėli atsigaivelėdamas.</p>
            <p>— Kas veikti?—Toliau ytin trūsėti, nenuleidžiant ranku, kaip anas pasakos atbulainis.
               Kas praėjo — žinai, kas ateis—nežinai. Dar Dievas gali viską permainyti artimiausioje
               ateityje ir po jūsų pastoge dar gali įvykti tikrai šviesus gyvenimas.</p>
            <p>— Petras jau nebesugrįš—atsiduso Jonaitis.</p>
            <p>— O kas tau sakė, kad nebesugrįš?—paklausė kaimynas. — Kas dabar yra, dar gali
               praeiti vien kaipo sunkus sapnas.</p>
            <p>— Na?—smalsiai pratarė Jonaitis—o paskui kas?</p>
            <p>— Paskui bus tas, ką Dievas duos — rimtai atsakė Grigas.—Žiūrėk tiktai, brolau,
               šiaudu tvoros netverk!</p>
            <p>Jonaitis nusišypsojo. </p>
            <p>— Na, na! Nesibark perdaug, kaimynėli. Ot, užėjo širdis,—ką darysi. Geras betgi iš
               tavęs kaimynas, Povilai: ir su širdžia ir su galva. Dievas tau pirmajam turi
               atlyginti, kad taip nepagaili gero žodžio. Pats vienas žmogus kitąkart, taip
               tartumei, duobėn bekrintąs jautiesi ir negali susilaikyti.</p>
            <p>Atsikėlė ir už kaklo apkabinęs pabučiavo, o dėl pavirkesnės mažiau žymios progos
               nubraukti ašaromis padrėkusias akis ėmė garsiai valyti nosį ir pasiskubino jau
               nukreipti kalbą, ant kitu dalyku. </p>
            <p>— Pažiūrėk tiktai, kaimynai, kaip tas mano šiųmetukas paaugo! </p>
            <p>O juk ir tikrai biaurybiuko vandens norima.</p>
            <p>Grigas maloniai nusišypsojo, pagyrė, ir abu prisiartino prie kumulio, kursai,
               perkoręs snuki per sankertinį, godžiai žiūrėjosi i vidų, o Jonaičiui sugirgždinus
               svirti, maloniai sužvengė. </p>
            <p>Pagirdę kumelį, išėjo pasižiūrėti po laukus. O buvo kuo pasidžiaugti ir čionai:
               vienoj dirvoj tankus rugiai plačiomis vilnimis siūbavo, toliau—plotas gražiu linu,
               jau pražydusių mėlynais žiedais, tartum varpeliais, žemyn palinkusiais, ribuliavo.
               Viskas nuvykę, gražu, vešlu. Pranyko palengvėl ir Jonaičio sustingusis viso-ko
               nejautrumas. Staigu pasirodęs kieman beivažiuojąs iš stoties sugrįžusis tuščias
               vežimas sugrąžino liūdnąsias mintis. Vėl apsiniaukė senio veidas ir galva žemyn
               nusviro.</p>
            <p>— Na, brolau! ir vėl nosį nuknabinai, pamatęs tuščią vežimą. Nepavydėk sūnui gerumo
               ir blogumo ištirti. Atsimink, ir patsai ar be vargo pragyvenai? Jaunas tebėra, lai
               pavargsta! Kartimo neragavęs, ir saldimo neišmanys. Auksas ir diemantas turi per ugnį
               pereiti, kol pasidaro skaistųs, šviesųs. Ir žmogus tiktai per vargus perėjęs patampa
               tikru žmogumi. Pagalios — kas bus. tas bus, žemaitis vis nepražus!—tarė juokdamos
               Grigas ir ištiesdamas Jonaičiui ranką: — su Dievu šiam kartui, su Dievu! Ir man
               laikas bėgti, arklius ganyklon išvaryti. Saulelė jau ana už miško lenda.</p>
            <p>— Su Dievu, kaimynai, su Dievu! Ačiū sveikas mumis aplankęs. Šiaip valandą prigavęs,
               šokk per tvorą, brolau,—pamarmėsiva. Ot, ir dabar: persakei ši tą, taip, rodos, ir
               lengviau ant širdies pasidarė. Dievo valia.</p>
            <p>Ir nuėjo seni kaimynai katras sau. </p>
            <p>Pas Jonaičius šį vakarą nelinksma buvo. Vakarienė, beveik tik paragauta, atliko visa.
               Tiktai samdinys bernas, pargrįžęs iš kelionės, ir piemuo ką gerai pasrėbė; kiti:
               vieni visai ir neragavo, kiti, vos šaukštą pamėginę, padėjo atgalios. Gerklėj kas
               tartum atsistojęs smaugia, širdį slegia ir neprileidžia valgio. </p>
            <p>— Supilk putrą rytojui mažiesiems paršeliams! — tarė padėjus šaukštą Jonaitienė
               vyresniajai dukteriai Onei. Persižegnojo, atsikėlė nuo stalo ir isitraukė i
               kambarėli. </p>
            <p>Jonaitis, pakilęs iš užustalės, išėjo prieangin, atsisėdo ant laiptelių ir užsirūkė
               pypką. Mergaitės, nuvaliusios stalą, išėjo laistyt po langais darželio, kurio
               takelius prieš dveitą mėnesių taip gražiai buvo apvalęs nuo žolių patsai Jonaitis. </p>
            <p>Mergaitės nedidelį daržiuką greit palaistė ir nuėjo gultų. Žiburys troboj užgeso,
               viskas nutilo. Mėnulis pasirodė ir pasislėpė. Žvaigždės jau ėmė blėsti ir saulėtekio
               šalyje dangus jau gerokai prašvito, o Jonaitis, jau nebežinia kelintą pypką
               prisikimšęs, užsidegdamas vis dar ant prieangio sėdėjo ir dūmojo. </p>
            <p>Ir su seniu dabartės neretai taip atsitikdavo. </p>
            <p>Jonaitienė, išėjus rytą prie šulinio, nustebo paėmus kibirą į rankas. Rodos, tie
               patįs kibirai! Kodėl taip šiandien sunkus? Apžiūrėjo labiau, ar nebus paėmus
               arkliniu. Ne, kibirai tie patįs. Apsunko tiktai kažin-ko. Ot, tartum, traukte traukia
               ją prie žemės. </p>
            <p>Ir kasdien labiau pradėjo ją tie kibirai apgalėti, vis labiau prie žemės traukdami. </p>
            <p>— Tai mirtis artinasi. Nekitaip. Nebepamatysiu jau daugiau Petrelio. Jis taip toli,
               dabartės dar toliau — dejavo susirūpinusi senė. Ir ėmė ją baimė, ir verkšleno
               slaptomis nuo kaimynių. — Kam turi jos žinoti? — protavo senė pati sau. </p>
            <p>Ir visoms savo „kūmutėms“ rodėsi esanti kuo-laimingiausia. Pasakojosi visoms apie
               neišsemamus dabartės Petrelio turtus, apie jo nesitikėtą laimę. Kaip vėl Petriukas
               laišką po laiško rašąs, kviezdamas tėvus atvažiuot gyventi prie jo, o kai seseris,
               tai būtinai žadąs atsiimti, kad nevargtu kaimo taip, kaip jie, tėvai, kad pravargo
               iki senatvės. </p>
            <p>Kai-kurios kaimynės šypsojo savopai, tu pasakojimų besiklausydamos, o savo tarpe ir
               pilnai pasijuokdavo. </p>
            <p>— Jonaitienė savo sapnus apsakinėja—sakėsi tarp savęs. </p>
            <p>Nemaža buvo betgi ir tokių, kurios, tomis kalbomis pilnai Įtikėjusios, leido jas per
               žmones. Nenuostabu todėl, kad rudeniop Jonaitikės piršliais apsiginti negalėjo. Ir
               tai važiavo ne bet-kokie kušlos, tiktai vis tėvūnaičiai, o atvažiavę neklausė tėvų,
               kaip paprastai, „kiek duosite“, nes ir tie pilkieji žvirbliai, po pastoges ir
               sąšlavynus trypinėdami, ir tie žinojo, kad Jonaitikėms brolis kiekvienai nemažiau
               tūkstančio pažadėjęs. Taigi kiekvienas atvažiavusis vien apie savo padėjimą
               bepasakodavo, o piršlys, ūsus raitydamas, vien ragina ilgai nelaukus susigerti ir
               baigti derybas negaišuojant. </p>
            <p>Jonaičiai susižvelgs būdavo tarp savęs ir katras sau pasikasys galvą. </p>
            <p>— Nepapykkite, sveteliai; iš tu šiaudų nebus grūdų. Dar šiemet dukterų leisti
               nemanome — atsisakydavo gudriai, nes kaip gi čia imsi ir išsiduosi? — patsai save
               imsi ir pasižemįsi?... </p>
            <p>Piršleliai gi kaip įskambėdavo, taip išskambėdavo iš kiemelio. Seniai dūsavo, o
               mergaitės nekartą graudžiai apsiverkdavo klėtin gulti išėjusios, nes vaikiai nekartą
               taikydavosi kaip liepai, kaip klevai; širdelės linko pašėlusiai. Vienok sutikti
               negalėjo. Dėl ko?... Tik Jonaičiai vieni ir Dievas težinojo tikrą tiesą. </p>
            <p>Tuo tarpu seniai kas diena laukė laiško iš sūnaus. Kas šventa, kas turgaus diena
               skubėjo į miesteli ir plasnojančia širdžia vienas ar kitas iš senių klausėsi, kaip
               krasininkas šaukė vardus kitu sodiečių, paimančių laiškus. Matė daugybę paimant
               gromatas net iš Amerikos. Kiti susibraukdavo į kišenes dar gerokas krūvas muštiniu ir
               krasa pamažėl tuštėjo.</p>
            <p>Jonaičiai iš savo Petrelio niekad nieko nesusilaukdavo. Jeigu krasoje apsilankydavo
               pats senis, tada paprastai, savo ausimis netikėdamas, dar pasiklausdavo: </p>
            <p>— O man nėra?</p>
            <p>— Reikė klausyti! Juk skaičiau</p>
            <p>— nekantriai atsakydavo krasininkas.</p>
            <p>— Aš klausiau, bet. .— dar mėgindavo kitąkart pasispirti senis.</p>
            <p>— Durak! Provalivai k čortu —išgirzdavo tada rūstų atsakymą, ir grįždavo tuo
               nešinas</p>
            <p>Kitąkart, išėjus prieangin, kojos nebeklausydavo toliau eiti, akyse temdavo nuo
               širdgėlos; vienok kitai turgaus dienai priėjus, vėl eidavo gromatos teirauties. </p>
            <p>Į tretį mėnesį, Petrui išvažiavus ir vienus labai pageidaujamus, gerus piršlius
               taip-pat tuščiomis išleidus, laiško vis dar nesusilaukiant, nutarė seniai patįs į
               sūnų atsišaukti. </p>
            <p>— Kas jam tas tūkstantėlis išmesti? Juk sakėsi apie dvidešimti tūkstančio gyvais
               pinigais banke padėtų turi. Parašysime atvirai, kaip dalykai stovi—atsius. Juk jis
               taip seseris myli — aiškino motyna.</p>
            <p>— Žinoma — pritarė senis. — Ir pačiam bus gražiau seseris į gerus namus, ne už kokio
               „kumečio“ išleidus. Gaila tiktai tuo tarpu pertraukus su Juodeikiu. Vaikinas,
               matomai, ne kvailas ir ne suskis. Žinau aš: gyvenimas kaip dvaras ir jokios prie to
               nuolankos: sesuo viena ir ta jau atmokėta.</p>
            <p>— O ką gi, tėvai, juk jisai nei neklausė, kiek duosime. Rasit, ir blogai, kad
               nesusigėrėme. Onė mergina neištižusi, rasit, ir taip būtų sugudę.</p>
            <p>— E! svaiti, motyn! Neklausė, kiek duosime, nes jau visi žino apie tūkstanti. Pliką
               mėsą į tokį dvariuką parsivežęs, nebijok, greitai šonus aptalžytų. O-o! Žinau aš jų
               gudrumą. O juk reik pripažint, yr ant ko ir norėti.</p>
            <p>— Tai rašykiva! — atkartojo Jonaitienė. Reikia paprašyti Grigo. Čia reikia, kad
               niekas nežinotų. Grigas senis viską surašys geriau, nekaip kas kitas, ir neištauzys.
               Per dveitą savaičių gali būt atsakymas.</p>
            <p>— Rašykiva! — pritarė Jonaitis</p>
            <p>— Tiktai iškur imsime popierio taip tuojau ?</p>
            <p>— Vaje! su popieriu dabar pas mus bepigu: Petrelis išvažiuodamas pamiršo visą
               kanceleriją; ir popierio ir rašalo negalės. Eikiva pas Grigą kad ir tuojau.</p>
            <p>— Eikiva! Truputį tiktai apsiprausiu.</p>
            <p>Subruzdo seniai, ir neilgai trukus jau žengė prie kaimyno. Jonaitienė abiem rankom
               laikė prispaudus prie krūtinės baltame skepetėlyje įrištą porą lapu popierio ir
               rašalo. Jos veide žymėjo gyva viltis, kad tasai laiškas geras turės pasekmes. </p>
            <p>Grigas, visa-ką gerai išklausęs ir kiek pamąstęs, tarė: </p>
            <p>— O aš, jūsų dėtas, nerašyčiau.</p>
            <p>— Kodėl?— puolėsi nustebusi Jonaitienė. — Kas jam dabar tas tūkstantis? Ar tiek jis
               dabar turi?</p>
            <p>— Eikit jus, eikit! Jums rodos, kad pas juos kaip pas jus: visi turtai abiejų žinioje
               skrynios priekalkoj guli; palaukk! Aš jums tik pasakysiu, kad jūsų Petrelis, rasit,
               dabartės dar mažiau teturi už jus pačius; ot kaip!</p>
            <p>— Šia tai tau!... Pasakė ir nebliko !—sušuko nuraudonavusi ir rankomis suplojusi
               Jonaitienė.</p>
            <p>— Nėr ko pykti! — rimtai atsiliepė Grigas. — Dėl manęs lai auksuose - sidabruose
               braido. Nepavydėsiu jums, nei jam. Ir parašyt taip-pat mielai galiu; perspėju tiktai
               išanksto, kad perskaudžiai vėl nenusiviltumėt. Matėte savo akimis, jog ponu tapti,
               netaip jau didi laimė. Duokit gi popierį! Matau, kaimynė turi.</p>
            <p>Jonaitienė atsargiai išvyniojo iš skepetuko blizganti baltą lapelį ir padavė
               drebančia ranka. </p>
            <p>— Rašyk, kaimynėli, nuo širdies. Sakyti nėra ko; pats žinai viską. Mes jam
               nesigailėjome paskutinio kąsnelio, lai jisai seserims nepasigaili nors
               trupinėliu.</p>
            <p>Grigas jau nieko nebeatsakė, tik tylomis galvą pakinkavęs pradėjo rašyti. </p>
            <p>— Įrašyk, meldžiamasis kaimynėli, ir marčiai širdingą nuo mūsų pasveikinimą. Rašyk,
               kad pasiilgome labai! Įrašyk! Jau tamsta pats žinosi, kaip — pasigudravo dar priminti
               Jonaitienė ir tapo troboje mirtinai tylu. Tiktai užustalėje, kur visu priešakiu
               apgulęs mažą baltą popierio lapeli, darbščiai, raidę po raidės statydamas, rašė senis
               Grigas laišką, tartum pelės dantukai indaujoj, girdėjosi išlėto grabsčiojanti popieri
               Grigo plunksna, su didžiausiu atsidėjimu vadžiojama per popierį juodais, sukumpusiais
               nuo darbo pirštais. Jonaičiai, kartas i kartą iš gilumos atsidusdami, žiūrėjo,
               neatitraukdami akių į tą sunkų darbą...</p>
            <p>Praėjo ketvertas valandų. Baltas popierėlis užmargavo stambiomis, apikreivėmis
               raidėmis beveik nuo galo iki galo, ir senis Grigas pasiraivydamas atsitiesė.
               Marškiniu rankove nusibraukė nuo kaktos stambius lašus prakaito ir atsiduso. </p>
            <p>— Bevelyčiau arti ir šieną piauti, nekaip laiškus kasdiena rašinėti—nutarė. — Ot,
               sako dauguma: kas ten jam nekaip: prie rašto, kaip ponaitis, sėdi.</p>
            <p>Lengva pasakyti, bet pamėgink pats! Žiūrėkite tiktai, kaip visi rašytojai lyg per
               vartus išbraukyti! </p>
            <p>Na, surašiau neperdailiai; ką padarysi: ne savo amatas; rašiau, kaip mokėjau. Dabar
               paskaitysime. </p>
            <p>Užsidėjo peršluostęs išnaujo akinius ir ėmė skaityti. </p>
            <p>„Tegul bus pagarbintas Jėzus Kristus! </p>
            <p>Mes, Jonas ir Morta Jonaičiai, mūsų kaimyno Grigo ranka rašome tą gromatėlę savo
               sūnui Petrui Jonaičiui. Rašome apsiverkdami, nesulaukę ikišiol nuo tavęs neikokios
               žinelės. Kruviną taką pramynėme, i krasą beeidami, ir graudžiomis ašaromis ji
               nuliejome, tušti begrįždami... </p>
            <p>— No, ką? Gerai bus?—paklausė kaimynas, pats, matomai, savo veikalu pilnai
               pasitenkinęs. — Jau skyriau žodžius kuo-graudingiausius. </p>
            <p>— Ko ir beklausi! Kas geriau sugalvos už tamstą? </p>
            <p>Grigas, tabako užsitraukęs, tęsė toliau: </p>
            <p>„Tau išvažiavus, tartum pati saulelė pasidarė nebetokia, kaip buvusi šviesi ir visi
               pašaliai, tartumei po laidotuvių. Neveizdint giedros nei lietaus, kas šventadienis ir
               kas turgus šliaužiame į krasą ir žiūrimės ir klausomės—lygu tie alkani gatvių
               našlaičiai prie ragaišių keptuvės; žiūrimės ištroškusiomis akimis, kaip didžiausiam
               būriui laimingųjų dalija į visas šalis atleistus laiškus. Matome laimingus kitus
               tėvus ir motynas ir kitus giminaičius, ir vien gerus pažįstamus, kaip tiesia rankas
               prie gromatų, atėjusių iš svetimų šalių, iš užjūrių. Atsimena juos vaikai — nemokyti,
               vargšai darbininkai, juodadarbiai. Neužmiršo jie savo tėvų ir brolių ir savo šalies
               tarp mašinų bildesio po dirbtuves, dienos šviesos nematydami, po žemėmis kasyklose
               vargdami. Atsimena, atsiunčia meilų žodeli, savo senelių širdis pagaivina dar ir
               kokiu skatikėliu. — Išauginai mane, mamate! — rašo vienas vaikinas iš Amerikos—
               nusipirkk žiemai šiltas nagines, nusipirkk cukraus, arbatos žiupsneli širdžiai per
               pasninkus pagaivinti, nusipirkk silkelę, žuvį, karvutei šieno, jei pritruks; kad
               nepritrūktu šlako pieno tau, mieloji matule, ir mažyčiams. Turiu, rašo toliau, jau
               atidėjęs pusę tūkstančio; surinksiu antrą pusę ir grisiu į savą kraštą pats, nes
               liūdna čionai tarp svetimu; širdis ir akis pasiilgo savųjų. </p>
            <p>Visi gauna laiškus, visi džiaugiasi, skaito, tik mudu laukiava ir nesulaukiava kuo
               pasidžiaugti; mudu, Jurkus ir našlė Steponaitienė— neturime kuo pasidžiaugti, tiktai
               mes trejetas, kurie savo vaikus nevergaut - uždarbiaut, bet i liuosybę, rodėsi, — į
               mokslus išleidome. Matyt, ir mokslas, ir turtas greičiau, nekaip vargas ir nelaisvė
               atšaldo širdį ir trumpina atmintį. </p>
            <p>Jurkų daktaras kur tenai gelmėje Rusijos ištrūko galvą. Steponaitienės sūnus, kaip
               ėjo žinieriais, tiek ir beatsimena seną motyną, o žmonės pasakoja, kad ir pačios
               pavardės tėvų išsižadėjęs ir vadinąsis dabar Steponavičius, o pinigus braukiąs abiem
               saujom. Ir mes, visą amžių trūsėję, neturime kuo senatvėje pasidžiaugti. Jeigu tai
               knygos ir mokslai moko savo tėvus ir šalį niekinti ir jų, lygu ko blogo, užsiginti,
               lai būna prakeikti jie. Visoje linkinėje bijo žmonės dabar nemaldinės knygos į rankas
               paimti. Ir mes, kokias tiktai suradę, sumetėme ugnin, nes jau žmonės ėmė į mus
               šnairai, skersomis žiūrėti. </p>
            <p>Tavo seserims atsitinka į gerus gyvenimus tekėti. Kiekvienas pasitiki tavim.
               Paskalos, mat, išėjo, kad esi turtingas ponas ir seserims mažiausiai po tūkstanti
               pažadėjęs. </p>
            <p>Nuo piršlių vartai neužsidaro, o ką mes turime daryti? Atsisakome ir tiek. Svečiai
               išvažiuoja užpykę, o mes—sakyti juk negalime, kad mergaitės neturi nieko, nes mes
               netik visokį pelną į tavo mokslą sukišome, bet dar ir ūkį apskoli-nome. </p>
            <p>Rūpink, sūneli mielas! Nors vieną seserį padėk šiemet gerai išleisti. Pačiam bus
               nepatogu, seseriai už kokio kumečio ištekėjus.</p>
            <p>Dabar likk sveikas, aplankytas nors per tą margą gromatėlę. Seseris tave širdingai
               sveikina, o mes, tavo seni tėvai, tave vienatini sūnaitį savo nors per tą margą
               gromatėlę glaudžiame prie skaustančių širdžių. </p>
            <p>O dabar aš, tuos tėveliu papasakotus žodžius kuo-tikriausiai surašęs, pasirašau:
               Povilas Grigas“. </p>
            <p>— No, ką? Ar bus gerai? — paklausė Grigas pabaigęs. </p>
            <p>Jonaitienė atsakyti nieko negalėjo, nes nusikukčiodama verkė. Jonaitis tiktai ištiesė
               kaimynui ranką ir taip-pat apsiašarojęs, akimis mirkčiodamas:—Ačiū, ačiū—pratarė
               trumpai.—Mes tamstai niekada neatsilygįsime. Lai Dievas užmoka už viską! </p>
            <p>Ir ėjo sodžiūje gyvenimas paprasta vėže. Jonaičiai senoviškai kas šventa ir turginė
               diena bestovinėjo krasoje, kol neišeis paskutiniai, ir kas kartas tušti parėję save
               džiuginosi: — Šiandien nebuvo, bus nedėlioj arba seredoj. Kur bedings nebuvęs? </p>
            <p>Vieną kartą jaunesnioji duktė, Pranikė, besiklausydama tu ginčų, pusbalsiu uždainavo: </p>
            <p>Kad žydės, kad klestės balti akmenėliai, </p>
            <p>Kad išskleis blindelė raudonas uogeles; </p>
            <p>Kad iš vaško pečius dirbs, </p>
            <p>Kad nuo bičių vilnas kirps... </p>
            <p>Ir susijuokus, pažvelgusi į Onę, užbaigė: </p>
            <p>Tada geri metai bus, </p>
            <p>Tada Onė ponia bus. </p>
            <p>— Tauzyk-tauzyk!—atsikirto užgauta vyresnioji Onė.—Rūpinkis, ar mokėsi žydams
               baronkas minkyt, už savo Juozio plika už pliko ištekėjusi? O rasit, kur dvaran
               leisitės? paponauti?..</p>
            <p>Vaikelis mažas, kasdiena lažas, </p>
            <p>Reik sylos krėsti, nėra ko ėsti... </p>
            <p>— Te-te! nesirūpink! Iš tavo ponystės duonos nereikalausime — atsiliepė mažesnioji. —
               Ne su pinigais pragyvęsi, tik su Dievo padėjimu.</p>
            <p>— O ko judvi čia riejatės, kaip dvi kati. Kaip katra pasiklos, taip išmiegos. Lai
               bėga ir Pranė už savo Juozio: abu pliku, kaip tilviku, galės giedoti. Bet ir to
               Juozio nei akių nei ragų: įteikslavai perdaug ir spruko. O sakiau: nelįsk taip į
               akis! Pajuoks ir tiek.</p>
            <p>— Nepabėgo, nepabėgo, tiktai tie jūsų tūkstančiai kaip pasmirdo, tai, žinoma, nekaip
               jam vargdienėliui. Tegul tiktai nurūks, tai ir sugrįš. Tada su Dievo padėjimu ir jūsų
               palaiminimu vis dėlto sueisiva poron, ir gana—spyravosi mergina su motyna.</p>
            <p>— Oi-oi!—atsiduso senė.</p>
            <p>— Ko čia, mamaite, dūsauti? Kelius gi tūkstančius turėjot patįs su tetušiu
               susidorodami?.. O kad Dievo padėjimas buvo ir patįs buvote neištižę, tai žiūrėkite,
               netiktai pragyvenote, bet dar ana kokį poną išsiauginote, kuris ir nusispiauti dabar
               drovisi į savo prigimtąją šalį ir į namie pasilikusius!</p>
            <p>— Man jo pinigų nereikia: ačiū Dievui, esu sveika. Juozis amatninkas—duonos
               pakaks.</p>
            <p>Tai pasakiusi ir pusbalsiu sau dainuodama, įsisėdo į stakles austi. </p>
            <p>Ji viena nieko iš brolio nesitikėjo ir nelaukė, todėl niekuo perdaug ir nesirūpino. </p>
            <p>Ikišiol ir ji mylėjo broli ir rūpinosi vargingąja jo ponyste, bet nuo to laiko, kada
               išvažiuodamas su ja neatsisveikino,—nors tuo kartu ir apsiverkė, — buvo tai jos dėl
               netikusio brolio paskutinės ašaros. Pamojo ranka ir pasakė sau, kad nuošiol brolio
               nebeturinti. O antra vėl: už visus gyvesnis ir stipresnis pirmutinės meilės jausmas
               pavergė jos jauną širdį ir protą. </p>
            <p>Vieną pavakarę, Pranukei staklėse beaudžiant, kieme smarkiai sulujo šunis ir
               pasigirdo garsas daugybės skambalėliu. Žiūri pro langą— piršliai! Kas gi kitas būtų? </p>
            <p>— One, taisyk kailį! piršliai kieme! </p>
            <p>Tuoj kilo subruzdimas. Jonaitis užsimetė ant pečių geresnę sermėgą, Jonaitienė su
               vyresniąja dukteria užsivilko geresnius sijonus, ir skubiai vėl prisėdusi abi prie
               ratelių, apsikratė priešakius spaleliais ir pakulaitėmis, prikritusiais ant žemės,
               kad nebūtų žymu, jog tyčiomis prieš svečius dabinosi.</p>
            <p>Tik-tik suskubo tai atlikti, kaip duris prasivėrė ir tarpduryje pasirodė apisenis
               šapanuostis žmogus. Apsivilkęs buvo ilgais, juosvu milu apmuštais, kailiniais,
               didele, juodomis garbanuotomis vilnomis apikakle, ir nusibraukęs ranka nuo ūsų šarmą
               ir priderančiai Dievą pagarbinęs, pratarė: </p>
            <p>— Šit mudu ištolo važiavę keleiviai — čia ranka parodė užpakalyje atsistojusi antrą,
               maža-ką už jį tejaunesnį vyrą—užtikova blogus kelius, sulūžusius tiltus ir nemažai
               nuvargome. Todėl nužemintai prašome nepadyvyti ir leisti po savo pastoge
               pasilsėti!</p>
            <p>— Prašome sėsties, prašome! — atsiliepė abu vienu sykiu seniai Jonaičiai.—Iškur gi ir
               kur bekeliaujate, teikkitės apsakyti.</p>
            <p>— Ištolo, tėveliai, ištolo: iš-už žalių girių, iš-už augštų kalnų; važiavome laukus,
               važiavome pievas, per upes per vandenėlius— vis po statumu nosies, ir vis neradom ko
               ieškome.</p>
            <p>— Tai ko gi taip ieškojote, sveteliai!—paklausė Jonaitis, anuodum sustojus.</p>
            <p>Piršlys, ūsus pasitaisęs, tęsė toliau, mėčiodamas tuo tarpu akimis tai i mergas, tai
               po apystovą, tai vėl į savo draugą. </p>
            <p>Girdėjome gražius kvietelius pas tamstas užderėjus; ar negalėtumėm pasižiūrėti, o
               pasidaboję susilygti naujai sėklai? </p>
            <p>— Netiesą tamstoms žmonės pasakojo: kviečiai pas mus šiemet nederėjo, o kas užderėjo,
               tai vėl pasėjome, ko nepasėjome, į kepaišius sukepėme, ir jau bebaigiam
               valgyti—gynėsi pasišypsodamas Jonaitis.</p>
            <p>— Girdėjome gražiu žąseliu turint; tos žąselės po dešimtį pautų dedančios, kiekvienas
               pautas po dešimtį svarų sveriąs; ar negalėtumėm tų žąselių pamatyti, o pamatę ir
               pasidaboję, porą veislei susilygti?</p>
            <p>— Ir čia tamstoms, sveteliai, žmonės pamelavo: mūsų žąsis šiemet pautų ir nedėjo, o
               ką padėjo, ir tuos sumindė, sutrynė; todėl mes visas savo žąsis išplovėme, išpiovę
               visas išsikepėme, ir jau baigiame jas valgyti.</p>
            <p>— Girdėjom gyvulėliu gražiu turint, kad tamstų karvėms vasarą ir žiemą po statinę
               pieno kasdien duodančios, po ariamą jauti ir su arklu kas mėnuo vedančios; ar
               negalėtumėm mes tų karvių ir jautelių pasižiūrėti, o pasidaboję, porą veislei
               susilygti? </p>
            <p>Taip dar ilgai seniai skaitėsi ir atravosi, matomai, pasigėrėdami, atmindami savo
               jaunas dienas, nes dabar jaunesni kitokias turi prasimanę savo pameilas. Lygosi ir
               baravykų sėklas, ir nuo kadagių grūšias, ir nuo beržu obuolius, nuo viksvų lentas,
               nuo smilgų riešutus, ir t. t. Turi tat neretai ir gyvą savo prietaiką, nes kol
               piršlys visokius juokingus niekniekius tauzija, tuo tarpu jaunikis turi laiko
               įsižiūrėti i namus ir namiškius, ir mergos nepasidabojęs, duoda sutartą ženklą
               piršliui-melagiui. Tada piršlys, apsimetęs, kad to ar to iš reikalaujamųjų daiktų
               neužtikęs, kad turįs ieškot kitur, sprunka pro duris atgal, ir piršliai, nei gėrę nei
               valgę, važiuoja savais keliais. </p>
            <p>Čia to neatsitiko. Kada jau visi gerai įlinksmėjo, o Pranuke staklėse net pasidėjus
               šiautuvą ėmė apsigaubus prunkšti, piršlys iš gelmės atsiduso ir taip toliau kalbėjo,
               vis rimtu balsu: </p>
            <p>— Juokiasi linksmos, skaisčios dukterėlės. Jaunos nepažįsta gyvenimo vargu ir
               sunkenybių. Ryžkitės kaip tinkami, tėveliai, su baravykų sėklomis, su viksvų
               lentomis, su smilgų riešutais ir su visais išvardytais gražiais daiktais: iš
               Sutvertojo malonės, nieko ir pas mus iš tu daiktu netrūksta, nors ir netaip jau
               pastebėtini. </p>
            <p>Gerai derėjo pas mus kvieteliai: ir sėjome laukus, ir pardavinėjom po turgus, ir
               pyragus kepėme ir valgėme, ir dar nemaža liko; mūsų žąselės po puskapį žąsyčiu
               išperėjo, ir visus margus ir pilkus; karvės po porą veršiu vedė, ir visus žalus ir
               palšus. </p>
            <p>Pas mus visokių didžių gyvulių dešimtįs, avelių šimtai, vištų, balandžių tūkstančiai,
               o žvirblių—milijonai. </p>
            <p>Pas mumis kas diena-dienelė vištas čiupo puskapis bobų, karves melžia paskapis
               merginų,o palšuosius jautelius gano puskapis jaunų bernelių. Vieno dalyko tiktai
               trūksta mūsų ūkyje, ir to niekaip nesurandame. </p>
            <p>Matote, štai šitas savęs vertas jaunikaitis, gerų tėvų vaikas, visų tų gražiųjų turtų
               savininkas, iki-šiol, taip sakant, dar ponystės stone tebesiilgi poros sau
               neprisiskyręs, o namai be šeimininkės, — tai juk vistiek, ką gaidys be skiauturės, ką
               vyras be ūsų, ką vežimas be rodyklio, ar pulkas vištelių be pereklės.</p>
            <p>Vertinės linų, kaip šilkų, kybo klėtyje, vorų verpiamos ir audžiamos, pelių karpomos;
               kaip šilkų, vilnų didelės prikrautos doklės: iš jų varnos ir pelėdos ir nelemtieji
               šikšnosparniai lizdus sau dirbasi. </p>
            <p>Visi pašaliai laukia globėjos ir tvarkytojos; visi pašaliai be šeimininkės ir liūdni
               ir tamsus, o šitasai padorusis jaunikaitis, nors viso-ko pertekęs, džiūsta ir nyksta
               nuo sunkaus ilgesio. </p>
            <p>Nemažai todėl pradžiugome ir visi sujudome, nugirdę, kad pas tamstas, tėveliai,
               išaugo išbujojo dvi dukreli, kaip lelijėli. Ir subruzdome, tuojau ir išvažiavome
               teirauties ir nužemintai maldauti, ar neleistumėte vienos pas mumis šeimininkauti... </p>
            <p>Jonaitis valandėlę, matomai, pats su savimi kovojosi: ar tiesą pasakius atvirai,
               vienu žodžiu piršlybas užbaigti, ar leisties jas kaip-nors sulipyti? Graila buvo
               šitokiu piršliu išleisti, nes tikrai ne kasdien tokių sulauksi. Pažvelgė į žmoną,
               kuri, matomai, nerimastuodama žiūrėjosi į jį, ir tarė: </p>
            <p>— Žinau aš, kad ne kasdiena šitokie svečiai lankosi ir, kaip sakoma, norėtų dūšelė i
               rojų, tiktai kad... nuodėmės neleidžia.</p>
            <p>— Kaip tatai neleidžia?—sušuko piršlys. — Nuolankos neikokios; motynėlė viena, kaip
               šarkelė, prie ugnies šildosi, vargdienėlė, serganti, amžinai pasiligojusi: priims
               martelę, kaip saulutę patekant. Nuvargusi pasilsėti benorėtų, o čia viskas ant
               svetimų rankų!... Pasigailėkite, tėveliai! Neišleiskite nesusigėrus, meilaus žodelio
               negirdėjus!</p>
            <p>Jonaitis vėl pažvelgė i žmoną. Susekęs tai, piršlys pašoko prie Jonaitienės ir
               apsikabinęs, pasišaipydamas maldavo: </p>
            <p>— Tark žodį, motynėle, tark!</p>
            <p>— Tariant veikiai galima ištarti, bet mums dabar tikrai leidžiamųjų nėra rankoje.
               Kaip sakoma, ir gyvulėlį auginęs paauginęs, laukia kiekvienas, kad du vaiku atvestų,
               taip ir su tais smulkiaisiais: ir yra ir nėra; prie savęs pačius niekus beturime.
               Tesiryžtie: šiemet dar nemanome; duonelės, ačiū Dievui, užteksime dukterims iki kito
               rudenio išmaitinti.</p>
            <p>Ne piniguose, tėveliai, svarba— atsiliepė nepasiduodamas piršlys— ir mes netaip jau
               jų ištroškę išvažiavome. Pinigai kada bus tada; mums — kad tiktai draugę - šeimininkę
               gausim, daugiau nesigėdausime — šūkavo karštai piršlys, betraukdamas jau iš kišenės
               raudongalvę.—Motynėlė užkandai ras gal nors duonos kur minkštesnę plutelę mano
               seniems dantims, ir pabaigta. </p>
            <p>Onė ikišiol rimtai sau beverpė, būsias negirdinti visu tu kalbu ir ginču. Akis
               nuleidusi, tyliai betraukė iš linų kuodelio ilgą ploną siūlą, laikas nuo laiko
               nežymiai žvilgčiodama į vadinamąjį jauniki. </p>
            <p>Jaunikis buvo jau gerokai pagyvenęs, apie ką liudijo daugybė apiakiais rukšlelių; bet
               šiaip išrodė dar, kaip sakoma, smarkus vyras. </p>
            <p>Onė, išgirdus jau kalbant apie užkandą ir pamačius piršlio rankose buteli, tartum iš
               sapno pabudo. Suplasnojo iš baimės jaunoji širdelė, siūlas nutrūko pirštuose, ir Onė,
               pašokusi nuo ratelio, spruko pro duris. Jonaitienė parodė piršliui bėgančią: </p>
            <p>— Šit ir jai dar neprailgo prie tėvų, o ten—nežinia, ką ras.</p>
            <p>— Mažmožiai!—suriko piršlys:— aš su ja pasikalbėsiu! </p>
            <p>Ir išbėgo Įkandin, pastatęs buteli ant stalo; neilgai trukęs, sugrįžo beveik nešinas
               One, kuri silpnai tik mėgino iš jo glėbio ištrakti, ir privedęs iki tėvą, pasodino
               šalip motynos ant lovos. </p>
            <p>— Mesk kailinius! Eikšen i draugystę! Jau mūsų dalykai stovi gerai!— atsikreipė į
               jaunikį.</p>
            <p>Jonaitis stovėjo užsimąstęs, akis į butelį įdūręs, tartum norėdamas iš jo įspėti savo
               vaiko ateitį. Juk tai nepaprasta buvo degtinė—oi nepaprasta!... </p>
            <p>Piršlys užgėrė. Jonaitis galvą linktelėjo, bet stiklą paėmus, jo ranka sudrebėjo; ot:
               kažin-kas neleido prinešti prie lūpų ir išlenkti. </p>
            <p>— Ne—tarė: — ryžkitės; norite, dar metelius laukkite! Tada, kad Dievas duos,
               išlenksiu, kada turėsiu viską susitaisęs. Pyksit, nepyksit—negaliu!</p>
            <p>Pastatė stiklą ant stalo, atsisėdo ir atsiduso iš gelmės, tartum akmuo jį būtu
               slėgęs. </p>
            <p>Bet netaip lengva buvo atsikratyti nuo karšto piršlio, jau butelį jam atkišus. Akis
               pastatęs, rūsčiai veizdėjo į abudu seniu. </p>
            <p>— Kas čia?... Juokai?! Ar tai mes piemenis kokie?—suriko.—Jeigu ne, tai iškarto reikė
               taip ir sakyti! Ar mano liežuvis iš šunies skolintas, kad adynomis ant tuščio
               lodyčiaus?!.. Čia vėl ne samplavos, ydant čiaupyties reiktu, bijant prikišti
               lupu!</p>
            <p>— Nepapykkit!—mėgino dar teisinties Jonaitis: — už butelį sugadintą dvigubai
               grąžįsiu, ir Dieve padėk kitur rasti, ko ieškoję.</p>
            <p>— Tfu! — nusispiovė piršlys.— Pinigai—keli auksinai!... Mums prie reikalo, žinai
               tėtuli, šimtas rubliu ne pinigai, ot kaip!</p>
            <p>— Mes, rodos, apie pinigus ir neminėjome — atsiliepė jaunikis.— Nesigirdamas pinigus
               senai galėjau rasti, kad jų vien būčiau ieškojęs. Pinigai kiekvienam neprošalį: bus,
               tai ir mums praverės; nebus — pakaks to, kas yra.</p>
            <p>Jaunikiui nutilus, piršlys vėl apsėdo. Prakaitas jo plikę gerai aprasojo, bet savo
               padarė: galu gale susigėrė netiktai su tėvais, bet ir Onė, nors čiaupydamos ir
               nusisukus ir su ranka užsidėjus, išgėrė paduotą jai stiklą, ir visi trįs, tai yra
               tėvai ir Onė, prisižadėjo, kad netoliau, kaip po savaitės nuvažiuos į ūkvaizdžius. </p>
            <p>Labai meiliai atsisveikinę, piršliai išvažiavo kuo-geriausiame ūpe. Jonaičiuose
               šįkart ūpas taip-pat nesumažėjo, piršliams išvažiavus. Jonaitienė dargi iš veido
               tartum atjaunėjo. Tatai ne juokas jai vargdienėlei sulaukti tokios laimės: nuleis
               dukterį į dvariuką, ponia bus. Petriukas jau ponu patapo. </p>
            <p>— Neveltui trūsėjome, seni — atsiliepė į vyrą, pertraukdama savo mielas svajones. —
               Už savaitės, už kitos ateis pinigai ir iškelsime ant senystos pagrožėlį.</p>
            <p>Jonaitis pypką pampė ir tylėjo. Žmoną tasai tylėjimas matomai erzino, neturint prie
               ko širdies atleisti, taigi keletą sykiu į jį pažvelgus, vėl atsiliepė neiškentus: </p>
            <p>— Ką dūmoji, tėvai? Rūpinties čia, rodosi, nėra jau kuo.</p>
            <p>— Dūmoju, kad tavo proto tiek beturima, kiek vištos.</p>
            <p>— No, no, meldžiamasis!</p>
            <p>Jonaitis neatsakė nieko, tiktai iškratęs pypką į kėdės pašalį, įsikišo ją į
               šalbierkos kišenę, ir pasiėmęs kepurę, išėjo. </p>
            <p>Brėško jau. Gyvuliai buvo aprūpinti dukterų ir samdiniu, taigi Jonaitienė žiūrėjosi
               pro langą vyrui Įkandin, o pamačius jį einant per daržą, suprato einant pas Grigą ir
               murmtelėjo: „Žinomas kelio galas!“ </p>
            <p>Nuo kai-kurio laiko Jonaitienė nemėgo kaimyno, nors jeigu kas būtu paklausęs už ką,
               nebūtu mokėjusi atsakyti: ot, šiaip nejaukus jai pasidarė, nors nieko blogo nepadarė
               ir nepasakė. Pykdė ją tas jo keistas galvos kraipymas, šypsojimas: nei šis, nei tas.
               O kaip antai, nuėjus rašyti laiško, kaip išsišoko: „aš nerašyčiau!...“ Kad tėvas būtų
               nuėjęs vienas, tuo būtu ir pasibaigę. Pas jį, ką Grigas pasakė, tai šventas žodis,
               kaip evangelija. Kur tau: galvočius toks!—šyptelėjo senė paniekinamai. — Kokį dabar
               juodu ten „kongresą“ sudės?... Lai deda; aš žinau savo: kada gausime pinigus, visi
               galvočiai galės čiaudėti į saują! </p>
            <p>Prisėdo prie ratelio verpti, neveizdėdama tamsos, ir svajojo toliau. Matė ji Onę
               bažnyčioje,— žodžiu sakant, šeimininkę: apsivilkusią kamgariniu sijonu, apsirišusią
               penkrubline kutuota skepeta, pasijuosusią tikra šilkine priejuoste, o visos bobos,
               tartum pavydėdamos, pasistebėdamos ją rodo, labiausiai dar turinčios priaugusiu
               dukterų.</p>
            <p>Tai vėl mato namie, gražiame dvariuke, tai sviestą sukančią sau priebutyje, tai vėl
               žiemos arba rudens laiku besigėrinčią dideliu būriu įpenėtų kiaulių, kurios lašinių
               nepaneša, tik pučia pučia bekriukčiodamos aplinkui šeimininkę; oi-oi! </p>
            <p>O Onė neištižusi: mokės būti savo vietoje. Zinosis, kas esanti. O dirbt bus kam; ji
               tiktai prižiūrės.</p>
            <p>Tuo tarpu suėjo trobon ir dukteris. Užžiebusios žiburį ir užkaitusios vakarienę, ir
               jos atsisėdo verpti. Jonaitienė pažvelgė į vieną ir antrą, ir čia aptemdė jos
               šviesias svajones jaunesniosios dukters garbintojas, Keršulių Juozis, staiga iškilęs,
               tartum debesis giedrame šviesių svajonių danguje. </p>
            <p>— One, padainuokime ką-nors!— atsiliepė į seserį mažoji, Pranikė.— Po tų piršlių
               visada pas mus tartum po laidotuvių—skundėsi pasipiktinusiu balsu. </p>
            <p>— Tikrai, padainuokite, mergaitės! Ir aš da pritarsiu—sutiko motyn a.</p>
            <p>Dainas paprastai Pranikė vedė, taigi ir dabar, nieko nelaukdama, užtraukė: </p>
            <p>Dainuok sesele, dainuok lelijėle. </p>
            <p>Kol jauna, kol graži, kol vainikuota! </p>
            <p>Kaip ištekėsi, nebepaspėsi... </p>
            <p>— A jau!.. su savo tokia daina!—pertraukė rūsčiai nepamėgusi Onė ir nepritardama
               sparčiau pasuke rateli.</p>
            <p>— Na!.. Kokią gi? — paklausė jaunė, ir nesulaukusi atsakymo,— Rasit šita geriau
               patiks? — pratarė pati, ir uždainavo vėl pati viena.</p>
            <p>Išauš rytas utarnyko, </p>
            <p>Bus Onelei po vainyko: </p>
            <p>Statys sesę prie altoriaus </p>
            <p>Po dešinei to pypkoriaus; </p>
            <p>Keiks aną tau paguodoti Ir jo pypką pridaboti; </p>
            <p>Reiks prigėrus paguldyti, </p>
            <p>Ir jo norus išpildyti; </p>
            <p>Nusipurvinus atprausti, </p>
            <p>Ir nors širdis verks, priglausti... </p>
            <p>Onė tylėjo. </p>
            <p>— Ar nepasiliausi prikaišiojusi!—atsiliepė motyna.</p>
            <p>— Kam aš, mamaite, prikaišioju?—apsimetė nieko neišmananti Pranikė.—Dėl manęs
               tesiryžtie, kaip kam tinka. Daina kaip po piršlių.</p>
            <p>Vėl valandą tiktai tris rateliai urzgėjo migdinančiu, nuobodžiu balsu. Tarė jam
               tiktai vėjas, kaukdamas ir sukdamas sniegus už lango. </p>
            <p>— Na, dabar aš pravesiu—atsiliepė motyna.—Užsirūstinus negera atgulti, o labiau dėl
               nieku. Pagiedokime karunką dienai užbaigti.</p>
            <p>Persižegnojus nelaukdama užtraukė: </p>
            <p>— Kas nor Panai Marijai tarnaut...</p>
            <p>Pas Jonaičius paprastai karunka diena būdavo baigiama, ir visi ją gerai mokėjo iš
               atminties, bet ši vakarą Jonaitienei nesisekė vesti: du sykiu suklydo: ot, nei
               dainos, nei maldos kažinko nesisekė. </p>
            <p>Baigiant karunką, parėjo Jonaitis. Tyliai duris uždaręs, atsisėdo šilimoj prie
               krosnies ir pusbalsiu tarė giedant. </p>
            <p>Pabaigus giedoti, laikrodis išmušė vienuoliktą. </p>
            <p>Grana šiam vakarui! Eikite jau gulti!—atsiliepė Jonaitis. </p>
            <p>— No, ką tenai girdėjai? — paklausė vyrą Jonaitienė jau alkieyje.</p>
            <p>— Tee, ką ten girdėsi? — Pamarmėjova ir tiek—tarė ir iš gelmės atsiduso.</p>
            <p>Tiek metu pragyvenus sykiu, Jonaitienė iš veido pažindavo, kada vyras būdavo kuo
               ypatingai susirūpinęs; todėl ir dabar, pastebėjus tą pažįstamąją žymę, prisiartinus
               tylomis tarė: </p>
            <p>— Ar aš tamstai merga kokia, ar priešininkė, tėvai, kad slepi nuo manęs tiesą? Aš
               matau, kad kažin-kas negerai. Ikišiol viena buvo tarp mūsų mintis: ką žinojome
               vienas, tą ir antras: ir gerą ir blogą dalijomės, ir gera buvo. Dabar... kodėl...</p>
            <p>Senė nei iš šio nei iš to apsiverkė, ot: kažin-ko šiandien iš tu piršliu būties,
               tartum kirminas koks širdin įkritęs nedavė ramumo, nors vienas-kitam ikišiol nieko
               nepasisakė. </p>
            <p>Senis, paėmęs žmoną už rankos, pasisodino šalip savęs. </p>
            <p>— Blogai, motyn, su mūsų piršlybomis. Žmonės pasakoja, kad nekoks esąs žmogus:
               trankęsis po miestus, namus sunaikinęs; dabar, kada jau nieko nebegalėjęs iš
               apleistos tėviškės išgauti, sugrįžęs apielinkėje ieškoti, kas aplopytu. Gyvuliai ir
               padarai sunykę, trobesiai begriųvą. Namuose vienos sienos ir lentynos, o skolų
               negalės. Žemės tiktai geros šmotas, bet ją atpirkti reikia. Šen puolęs, ten puolęs—
               niekur nieko neišeiną... Žinai, ir prie Stonių būta!</p>
            <p>— Prie Marelės?</p>
            <p>— Taigi.</p>
            <p>— Ir ką?</p>
            <p>— Neprisiėmę nei į trobą. Pats Stonys išėjęs pasakęs, kad nesą namie.</p>
            <p>— Na, čia tai ir stebėties nėra ko: Marelė vis dar mūsų Petrelio negali užmiršti —
               pasididžiuodama paaiškino Jonaitienė.</p>
            <p>— Rasit—pritarė Jonaitis—vis dėlto neivieno, kaip šuns nuo dura nepavaro. Reikia
               pasiteirauti.</p>
            <p>- E, tėvai! ir kalbomis nėr ko greit tikėti. Žinomas dalykas: tegu tiktai pradeda
               koks jaunikaitis važinėti prie mergų, ar mergina susitaria tekėti, apkalbančią
               netrūksta: kaip sakoma, ir vyžina ant skiedryno ima krutėti ir šnabždėti. Taip,
               tėvai, radome, taip ir paliksime. O mums sueinant, ar nesirūpino taip-pat mielieji
               kaimynėliai?.. Dieve mielas! O kad nepaklaūsėva, dėlto, rodosi, neprakišova:
               pragyvenova amželi, kad Dievas davė, žmoniškai, ir tiek.</p>
            <p>Taip tai taip, bet vis dėlto batu visai kitaip, kad kuo-veikiau sulauktum pinigą. O
               jeigu nesulauksime?... </p>
            <p>Grigo žodžiais kalbi—atkirto pati. </p>
            <p>— Duok Dieve, kad pro šalį butą nukalbėta, vienok man širdis kažin-ko šiaušiasi. </p>
            <p>Jonaičiai, taip besitaraudami, nei juste nepajuto, kaip atėjo sutartoji diena į
               ūkvaizdžius važiuoti. Seniui, nors širdis nenustojo šiaušusis, žmonos spiriamas,
               nutarė dėlto važiuoti. </p>
            <p>Tartumei pats Dievas norėjo perspėti, kad nenuvažiuotų: Onė besitaisydama apsivilko
               išvirkščiu sijonu ir tiktai pasergėta motynos klaidą atitaisė, o juk visiems tai yra
               žinoma, kad išvirkščiu drabužiu pasirodyti svetimiems—tat parodo nesisekimą ateityje. </p>
            <p>Nusiminė seniai ir Onei pasidarė nesmagu, vienok nepasiliovė rengęsis. </p>
            <p>Paskui, iš kiemo išvažiuojant, rodosi, niekur neužkliuvo; staiga brakš nulūžo
               rodyklis. </p>
            <p>Jonaitis užsimąstė. O da didžiau nusiminė, pamatęs priešais ateinančią seną įnamę
               Doklienę su tuščiais kibirais, kuri lyg patyčiomis sustojus žiūrėjo šypsodama.
               Pažvelgęs į tuščius kibirus, murmtelėjo kažin-ką ir nusispiovęs atsuko arklį kieman. </p>
            <p>— Joni! — sušuko ant vaikio;— nutraukk nuo kūtikės ir Įtaisyk tuojau naują dišliu.
               Kažin-kaip nulūžo. </p>
            <p>Pametęs šlajukus kieme, nuėjo j trobą. Paskui jį įsekė ir nusiminusi Onė. </p>
            <p>— Kas pasidarė?—pasitiko tarp durų Jonaitienė.</p>
            <p>— Kas benutiks? Dišlius palūžo — nekantriai atsakė Jonaitis, ir nuėjo į alkierį.</p>
            <p>Pasiekė lentynėlę prie balkių, kur buvo sudėtos parankinės knygos, ir pasiėmęs vieną,
               gerokai pasenusią, apsiūtą namie skustu kailiu, praskleido, užsidėjo akinius ir ėmė
               šnibždomis skaityti. </p>
            <p>Knygelė ta buvo dar Jonaičio senolio, kuris kitąsyk prie Varnių vyskupo lekajum
               buvęs. Galima jau iš to suprasti, kad ne bent-koks žmogus buvo, jeigu tokioje
               šviesioje vietoje pritiko! Taigi, ten dar nemaža pramokęs, surašė į tą knygą
               įvairiausius gyvenimo prityrimus, žmonių ir savo. Buvo ten smulkiai ir plačiai
               išdėstyta, kokiu vėju ir kokia mėnesio atmaina geriausia ką-nors sėti, mėšlą vežti,
               linus kloti, ir t. t. Tarp kitų naudingų patarimų ir nurodymų buvo tenai taip-pat
               išvardytos nelaimingosios dienos ir reiškimas visokiu prietikiu. Nelaimingose ten
               išvardytose dienose jų surašytojas nelinkėjo nieko pradėti, nes viskas gali nueit
               niekais. </p>
            <p>Buvo tatai vienatinė rašyta knyga, kurią Jonaitis dar jaunose dienose buvo perėmęs ir
               dabar dar paskaitė. </p>
            <p>Visą eilę tokiu dienu pervertęs, įsitikino, kad tariamoji diena liuosa nuo
               prakeikimo. Tai jį truputį suramino, vienok, užsikūręs pypką, bepapdamas, vis dar
               sunkiai retkarčiais nusispiaudamas dūsavo. </p>
            <p>Jonaitienė, smalsiai iš Onės viską iškvotusi, juokdamos įbėgo į alkierį prie vyro. </p>
            <p>— Aš ir galvoju, kur jisai bebūtu dingęs, o jo, mat, savo biblijos beskaitoma!
               Atsitikimas prastas ir gana. Bene mažas vaikas, tėvai, esi!</p>
            <p>— Ne tasai vienas: tik išvažiuojame pro vartus—kyšt senė Doklienė, tuščiais kibirais
               nešina! O Onės sijonas?.. Nepasakysi. Man širdį gelia neveltui.</p>
            <p>— Eik jau! Širdį taip-pat tau gėlė prieš Petrelio laišką, o kas ketino parvažiuoti,
               ir sveikas parvažiavo? </p>
            <p>— Parvažiavo!.. Sveeeikas! Ir sveikata nekokia, o kita-kas ar viskas gerai
               pasirodė?.. Džiaugkis besveika visu tuo gerumu pati viena, nes man daug-ko
               trūksta!... Tikra iš tavęs boba!</p>
            <p>Nusiminė vyro perspėta Jonaitienė, vienok greitai atsigavo. </p>
            <p>Tartum tenai Onę nuvežęs ir paliksi; pasižiūrėsi: jeigu tau, ar Onei nepatiks—niekas
               per prievartą nelaikys; sveiki sau parvažiuosite. </p>
            <p>Tuo tarpu ir vaikis, pataisęs šlajukus, privažiavo prie angos, ir Jonaitis, dar su
               žmona keletu žodžiu persimetęs, pasiėmė kepurę. </p>
            <p>— Na: kaip bus, taip bus— tarė, persižegnojo ir pasivadinęs dukterį išvažiavo.</p>
            <p>Dar per girią važiuojant, zuikis perbėgo judum kelią, ir Jonaitis visiškai susmuko.
               Gal būtu grįžęs jau namo, jeigu čia-jau lyg tyčia nebūtu susitikęs išvažiavusio
               pasitikti piršlio. Susisveikino, sustojo, o piršlys jau ir betraukiąs iš kišenės
               buteliuką.</p>
            <p>— Negersiu! Nei kaikščio netraukk tamsta — suskubo ginties Jonaitis.—Tikrai sakant
               esu truputi ir nebeįgalįs.</p>
            <p>— Nesukk tamstelė sau galvos! Visos ligos išlakstys. Bijok, tėvuk, Pono Dievo! Nebe
               jaunysta jau, o juk šalta!.. Po lašeli!...</p>
            <p>Nors po ilgu ginču, bet pagalios ėmė lankstyti stačiai iš butelio; Onei tiktai
               niekaip nepasisekė įkalbėti. </p>
            <p>— Bekalbant, besiremizijant, butelys ištuštėjo, ir piršlys, tolyn per mišką
               pasileidus važiuoti, pradėjo rėkauti tikrai miškiniu balsu. Jonaitis nuraudonavęs
               tiktai šypsojo ir galvą lingavo, visanie-kame pritardamas piršlio papliauškoms.</p>
            <p>— Bet tamstelė pragaro smalos, tur-būt, uždavei—atsiliepė pagalios, iš viso vieko
               plėzdamas akis ir tik beapsukdamas liežuvi.—Geriant rodėsi neperstipri, o vienok,
               brali, pasėėėdo!..</p>
            <p>— Ka-ka-ka!—susijuokė piršlys, net per girią atbalsis nuskambėjo.— Juk mudu, tėvuk,
               ne veršiai, ydant vandenį laktumėm! Ka-k-ka! Važiuok!— šaukė kapodamas arklį
               botagu.</p>
            <p>— Ar dar toli? — paklausė Jonaitis.</p>
            <p>— Kas dės toli! Šit už miškelio, už laukelio per tiltelį ir mūsų dvarelis! Ot:
               čia-pat; beveik nesimato. Vio-vio!—šaukė pliaukšėdamas kanapiniu savo skrabį ir
               čiuožė zovodais, net sniego krumsliai lėkė pro ausis. Jonaitis taip-pat savo bėruką
               porą kartu gerokai pakirto, ir ištikrųjų neilgai trukus, įvažiavo į kiemą.</p>
            <p>Vadinamasis „dvariukas“ buvo tai viena iš tu pusiau apgriuvusių sodybų, kokias
               Lietuvoje neretai galima užtikti tarp vadinamųjų šunbajorių, arba kitaip—plikbajoriu.
               Nuo mužiku griežtai skiriasi jie tuo, kad nors neretai prakiurusį, bet visada krominį
               dėvi švarką, naminio milo vengdami, kaip velnias kryžiaus; nors kiaurais batais,
               vienok nei ariant, nei šienaujant nepamatysi jo naginėto, nei vyžoto, nei baso, nors
               vidurvasarį kojos susmuktu batuose bešuzdamos. Tada tai tuo geriau, jei kieno kiauri.
               Taip-pat nei prie sunkiausio darbo nepadeda viršutinio švarko, nors ir prakiurusio,
               arba ubagiškai nudilusio, ydant nepasirodytu „kamiškai vien marškinis“. Svarbiausias
               betgi skirtas buvo kalba. Kur tik galėdami, kalbėjo lenkiškai, nors tikras lenkas
               gal-būt nedaugiau juos besuprastu, kaip ir lietuvis; pasikalbėtu negu kaip žąsis su
               avimi. Taip-pat skaito būtinu savo bajoriško „unaro“ reikalu neužlaikyti pasninku ir
               iš-pažintin vaikščioti nedažniau, kaip vieną syki per metus, apie Velykas,
               daugiausiai Didžiajame Ketverge. Vasaros metu bažnyčios viduje per pamokslą liekasi
               negu lįjant. Tokiame atsitikime vėl bajorui nepriderėjo stovėti viduryje bažnyčios,
               tik zakristijoje, kur neretai net bažnyčios tarnams prisieidavo tildyti perdaug
               balsingas jų kalbas. Žinoma, tatai daryt prisieidavo nedrąsiai, nes kalėdojant
               „ponai“ mezdavo po rublinę, kaipo to reikalavo tas-pat bajoriškasis „unaras“ — „save
               pasirodyti“. </p>
            <p>Tiktai ko neužmiršau paminėti svarbiausio daikto, kuriuo šita bajoru žemdirbio rųšis
               skiriasi nuo mužikų: jie begalo mėgsta jomarkus ir muštynes ir garsus kaipo nenuilstą
               „provininkai“. Karščiausiame darbylaikyje viską pametę važinėjasi kad ir dešimtis
               myliu po teismus, vargindami arklius ir trukdydami darbininkus neretai dėlei bylu,
               nevertu, kaip sakoma, žiupsnio tabokos. Bajorui vėl „nepridera“ važiuot vienam be
               vežėjo. Tuo tarpu namų apistovoje griųva tvoros, kiųra stogai, kitur tik-tik
               besilaikydami ant nukrypusių pastovų... be durų, taip kad matyties ištolo viduje...
               tuštybė. </p>
            <p>Iš tokių plikbajorių buvo ir Jonaitikės subrendusis jaunikis. Visi vadinamojo
               dvariuko trobesiai buvo kiaurais taip-pat stogais, vienok „dvariuku“ vadino lyg
               patyčioms ir aplinkinaičiai sodiečiai. Nemaža čia darbo buvo atlikta ūkvaizdžių
               belaukiant: į tuštiteles klėties miegas tris vyrai per kelias dienas vertė, krovė
               pelus, spalius ir paprastus šlamus, kuriuos maišais ir drobulėmis apkloję užpylė
               neper-daug storą eilę javų. </p>
            <p>Darbą šitą atlikus, Dievulėli tu mano, kokie čia turtai-lobiai stačiai stebino
               akis!., čia miega kupina kviečią, kaip aukso, kita lygi miežiu, trečia dar didesnė
               rugių; tris kubilai vyro stuomens augštumo pilninteli gražiausiu sėmenų, kiti du
               žirniu, dar vienas kanapių, dar viena miega vikiu, dar gerokas kubilas dobilu sėklą.
               Ištisą savaitę darbavosi ponas Diglevičius, suvilkdamas ką kur sugavęs. Kur meilaus
               žodžio neužteko, prisižadėjo karvę, tai porą avių vasarą paganyti, tai šaką vežimą
               leist pasiskabyti, nes dar likučiai miško paraistyje užsiliko, ir šit prisipildė
               visokios kaimo gėrybės klėtis ir kūtės, o apsigirsnojusiam, apkvailintam Jonaičiui ir
               galvon neatėjo miegose, kubiluose norint per delną prasikasti, arba kūtėse kreivomis
               durimis užramstytiems gyvuliams Įsistebėti, kaip jie šnairuojasi į kits-kitą,
               tartumei pirmąkart gyvenime vienoje kūtėje tesusiėję.</p>
            <p>Taip-pat nemaž darbavosi ir motyna: susipažinus su turtingu škaplierninku, tai dienai
               prisiskolino kuo-gražiausių šventųjų paveikslų, veidrodžiu ir išpuošė trobos vidų,
               tartumei kokią koplyčią; nuo pažįstamų aplinkiaus ūkininku prietamsiais prisivilko
               pagalviu, apklodžiu, paklodžių, neverptų linų ir vilnų ir viso-ko, kas reiškia turtą
               gerai pasiturinčios ir stropios kaimo šeimininkės. O pagalviai ir apklodai vis ne
               kokie prasti marškonai, balta drobė: visi apvalkčiai vis atžitkuoti, su mintriai
               išnertomis priesiuvomis. </p>
            <p>Lygu ūkvaizdžiai kieman įvažiavo, jaunikis patsai, be kepurės, tuoj išbėgo
               kuo-švelniausiai, kuo-lipšniausiai sveikinti. Onei sugriebęs nubučiavo ranką, ko
               nesitikėjusi mergina tik-tik neapalpo iš gėdos ir niekaip neįstengė išsipainioti iš
               sėdynės. Tai pastebėjęs jaunikis apkabinęs staiga iškėlė augštyn, ir gerokai
               paspaudęs, pastatė ant žemės, Įsisriaubęs į veidą akimis. </p>
            <p>Nors Onė akis turėjo nuleidus, atjautė ant savo veido tą jo žvilgi. Pasidarė jai
               nejauku ir net baisu, nors pati nenusimanė kodėl. Dar gyvesnis išgąstis ją apėmė,
               kada vėl, stipriai apkabinęs visu glėbiu ir kažin-ką prisikišęs kalbėdamas, suėmė
               vesti ją į vidų. Persigandusiomis akimis ėmė žvalgyties tėvo, stengdamos atstumti
               perkarštai besiglaudžiantį meilūną, bet tėvą lygiai stipriai apsikabinęs mylaudamas
               vedėsi piršlys. Tokiu tatai, nei rėkt, nei bėgt, kaip maloniu būdu suėjo ir į vidų,
               kur viename stalo gale jau virė purkšdamas ir žurbuliuodamas arbatos virtuvas, o
               kitame garavo sustatyti karšti užkandžiai. Matoma, kad svečiu tikėtasi ir laukta. </p>
            <p>Nepadoru skaitosi paprastai ūkvaizdžiais atvažiavus tuoj sėsties už stalo; pirm to
               reikia visur kitur pasižiūrėti, ar tiks ir bus kuo ir su kuo pasigrožėti. Bet čia ir
               žodžio pratarti apie tai nebuvo laiko. Jonaičiui „pragarinis skįstimėlis“ atėmė visą
               tvirtybę ir sumanumą. Galėjo dabartės su juo kas ką tinkamas padaryti: „Je-je!
               taip-taip!“—tvirtino tiktai, be prasmės šypsodamas ir linguodamas galvą. </p>
            <p>Jaunikis, ponaičiu stripinėdamas ir rankas tryniodamas, neatsitraukdamas sukinosi
               aplink Onę. Dar jam pagalbon atsirado drūkta raudona boba, kuri ją, lygu turguje
               išstatytą, smalsiai išvisur apžiūrinėjo, apčiupiuėdama net ir drabužius. </p>
            <p>— Tatai mano motynikė. Susipažint meldžiu. Gal ir prisieis drauge pagyventi.</p>
            <p>Onė susitiko akimis akis spėjamosios savo anytos ir taip jai ka-žin-kas suspaudė
               širdį, kad nesusilaikydama apsiverkė. </p>
            <p>— Kas nutiko? Kas pasidarė?— šokosi klausinėt jaunikis, kada Onė, pabučiavusi senės
               ranką, užsidengė akis, ir pro pirštus byrėte pabiro ašaros.</p>
            <p>— Niekis-niekis!—bosu subliuvo atsikreipęs piršlys.—Kiekviena verkia tekėdama. Juk ir
               dainoje dainuojama:</p>
            <p>Kad neverksi tekėdama, </p>
            <p>Verksi kerčioj tupėdama. </p>
            <p>Jeigu dabartės verkia, tai paskui juokuos ir juokučiais gražiai pereis gyvenimas. Oi
               ko: ar duonelės pritruks? Vyras kaip mūras— kurio bieso dar bereikia! </p>
            <p>— Cit-cit! Gėdą suprask rėkauti, kaip mužikas!</p>
            <p>— Mamate-putpelate! įkaušau— atleisk! Piršlys, juk visiems žinoma—ne žmogus. Neilgas
               jo ir amžius: kaip bematai ir pakars. Dovenok, matušėle, kaipo mirštančiam, o galuose
               dienu negink pasilinksminti!—kvatojosi ir remėzijosi, bučiuodamas stambias ponios
               Diglevičienės rankas.</p>
            <p>— Na-na! Jau tik atsitraukk nors šitoks priemeila ir linksminkis kaip tinkamas, tegul
               tave bala. Nei rask su juo, nei pamesk! — pamojo ranka senė.—Prašome gi svetelius
               prie stalo užsikąsti po kelionės; paskui eisime ir pasivaikščioti — pridūrė
               pasididžiuodama ir galvą keldama augštyn, o viena ranka iš tos didžios puikybės visa
               sauja kasydamos sau kulšį. </p>
            <p>— Ačiū, ačiū!—pasikraišė Jonaitis. — Tiktai-ką valgėme išvažiuodami.</p>
            <p>— Tatai nieko nekliudo. Juk ir žmonės sako, kad tiktai privalgiusį ir svečiuose
               vaišina. Išvažiuok tik nevalgęs, tai nei šalto vandens nieks nepasiūlys—kalbėjo
               kišdamas Jonaiti į užstalį jaunikis, šiandien beveik drąsesnis ir už piršlį, patsai
               gi prisisėzdamas prie Onės.</p>
            <p>Dėjo jai nuolatai, torielius pamainydamas, visokius valgius; kalbino, glostė per
               pečius ir rankas ir pasirodė jai galop visai netoksai baisus, kaip pradžioje: meilus,
               lipšnus ir visai dar nesenas. Keletą sykių, kada atsikreipė kalbėdamas su tėvu, Onė
               smalsiai ji apžiūrinėjo, pradėdama nuo parišalo po kaklu, tikro šilkinio, ir baigdama
               lekeruotais batais, su aulais, užeinančiais beveik už kelių. </p>
            <p>— Tokie batai — oi-oi-! Vargiai dešimčia rublių įpirksi! — protavo sau mergina. — O
               laikrodis, o auksinis grandinėlis kuone sulig pirštu storumo!</p>
            <p>Ir kas valanda mieliau darėsi merginai, kad toksai „ponaitis“ jos panorėjo. Jautėsi,
               lyg tartum būtu ir pati jau išdalies bent esanti ponia, ir širdis pradėjo jai gyviau
               tikščioti. </p>
            <p>Vyrams karščiau Įsikalbėjus, ėmė klaidžioti akimis po trobą. Tieko ir taip gražiu
               paveikslą niekur niekada nebuvo mačiusi. O žiūrėk, veidrodžiu suskaitė penketą, ir
               tai ne bent-kokių: visi auksuotais pelčiais, o didumo beveik kaip mišiolas, arba dar
               didesni. </p>
            <p>Dar daugiau prisiėjo pasistebėti išėjus, kaip buvo sakyta, pasivaikščioti, arba
               pasižiūrėti ūkio. Dievuli tu mielas!.. Tikrai kad dvaras! miegos pilnos su kaupais, o
               drabužinėje ir atsidžiaugt neatsidžiaugsi, kiek ten ir kokių linu prikrauta ir
               prikabinėta! Matyt, ne iš vienu užsilikę metu, o juk žinoma, kad linai šilką išguli.
               Toliau, visa eilia indaują, skrynią, — žinoma, netuščią, nors pamatyt ir neteko, kas
               jose ten buvo. Paskui, gyvuliu: karvių dešimtis, aviu, kiaulių pilnintelės kūtės
               privaryta. </p>
            <p>— Nepadyvykit, sveteliai! Karvės nekaip dailios, kiaulės taip-pat kita kaip šakalys.
               Ėsti yra ko, tik nėra kas to viso-ko prižiūrėtu, ir tame visas vargas—aiškino
               piršlys.— Matote, kaip čia greitos, jaunos šeimininkės visur trūksta. Nėr
               šeimininkės—nėra skalsos, nei naudos.</p>
            <p>— Tai tiesa—pritarė Jonaitis.— Tai tiesa: mažesniame gyvenime be šeimininkės sunku, o
               dvare—ką ir bekalbėti!</p>
            <p>Čia Jonaitis pakėlė galvą ir ėmė žvalgyties po stogus. </p>
            <p>— Sakyk tamsta—paklausė šalip einanti jauniki:—tamstų pastovai gana negudrus?
               Gal-būt, šalta gyvuliams?</p>
            <p>— Et, pačiam vienam ir noro nėra kuo rūpinties — užbėgo liežuvingas piršlys.—Vienas
               žmogus daužais, kaip bimbalas, ir vis be naudos. Antra vėl, ir... žvangučiu šiek tiek
               pritrūksta. Taip tatai ir galvojom čionai: viso-ko yra, ir klėtis netuščios, ir
               gyvulėlių šiokių-tokių yr, tik ot—blokštelėjo rankomis per kišenes—čia sausa. Kad
               taip ne ta nesenoji, nelaimė ir čionai būtų.</p>
            <p>— Kas per nelaimė?—paklausė Jonaitis.</p>
            <p>— Tai tamstos negirdėjote?!.. Negirdėjote, kas pas mus užpernai nutiko?... Dievuli tu
               mano! Juk visas pasaulis tatai žino, kaip šituos nelaimingus žmoneles piktadariai
               apnikę viską išnešė, iššlavė galvažudžiai skriaudikai, tik-ką gyvus ir sveikus pačius
               bepalikdami!.. Bet su Dievo pagelba — čia prisilenkė Jonaičiui mandagiai prie
               ausies—ir tamstoms kiek prisidėjus, išsitaisysite lizdeli. Ne svetimam juk, savo
               vaikui! Tūkstantėlį čionai pridėjus, galima tikrai poniškai pagyventi.</p>
            <p>Jonaitis ant šių paskutiniu žodžiu net struoptelėjo ir išsiblaivė visiškai. Kaitulys
               nupylė jo veidą ir atsikrenkštė, tartum jį būtų kas prismaugęs, ir tarė: </p>
            <p>— Tūkstantį—lengvu pasakyti, bet paimti...</p>
            <p>Piršlys, neduodamas pabaigt, ėmė kvatoti. </p>
            <p>— Oje-oje tetuši! Tik norėk ir surasi! Gailėties čia nėra ko: ne i svetimą žemę
               dėsite. Ne už arendauninko leisi. Čionai švento Jurgio nepažįs: buvęs nebuvęs!</p>
            <p>— Tai tiesa—pripažino Jonaitis.</p>
            <p>Apėjo jau visur ir grįžo į vidų atgalios. Išsiblaivęs ore Jonaitis užsimąstęs
               pasidarė ir nebepakalbus. Matoma, kažin-kas spaudė išnaujo seniui širdį, kažin-kas,
               ko suprast negalėjo nei piršlys, nei jaunikis; matė tiktai abu, kad senis vertė save
               prie žodžio ir kalbos, o ta kalba vis kas galas nesimezgė. Piršlys nuo seno įprastu
               būdu tokio-me atvėjūje šaukdavosi pagalbos pilno butelio. Ir dabar prisislinko prie
               Jonaičio su buteliu ir stikleliu. Nebesikreišė dabartės senis: be ilgų ginčų
               susitrenkė ir movė vieną paskui kitą. Onei tuo tarpu senė prileido arbatos. </p>
            <p>Piršlys buvo, vienu žodžiu kaip sakoma, gyvas; darbavosi jo rankos, traukydamos
               kaikščius, pildydamos stiklus, neužmiršdamos ir savęs kitų eilioję. </p>
            <p>Nepasiilsėjo jo netik liežuvis ir rankos, bet ir akis: žvitriai dabojo visus,
               tartumei iš katro veido norėdamas išskaityti, kas dedasi širdies gilumoje. Keletą
               sykiu neramiai pažvelgė i Onę, kuri tai rodėsi sunkiai užsimąsčiusi, tai kas dar
               svarbiau, pastebėjo jos akis kartkarčiais tik-tik sulaikomomis ašaromis bevilgstant.
               Tuojau prisigretino prie jos, ir glostydamas per pečius, apniko klausinėti,
               dainuodamas:</p>
            <p>Oi ko nuliūdai, jauna panele? </p>
            <p>Kodėl nuleidai žydras akeles? </p>
            <p>Merginai tuojau maloniai prašypsojus, susigriebė: </p>
            <p>— Ak!... ne, ne! apsirikau! </p>
            <p>Na, arklys keturkojis, ir tai suklumpa, o liežuvėlis mano vienas, ir tas be kaulu. Ir
               daina vėl tokia pasipainiojo. Na, pamėginkime toliau. </p>
            <p>Oi ko nuleidai žydras akeles? </p>
            <p>Ar netink tamstai bėras žirgelis? </p>
            <p>Ar ant žirgelio balnelis? </p>
            <p>O rasit, prie paties bernelio širdelė nelinksta, ką? </p>
            <p>Onė susijuokė ir veidą į delnus paslėpė, o kada piršlys gudriai rankas atitraukė,
               nukaitęs jos veidelis sakyte sakė: </p>
            <p>Tinka man bėras žirgelis Ir ant žirgelio balnelis; </p>
            <p>Dar labiau tinka patsai bernelis Ir jo baltas dvarelis. </p>
            <p>Jonaitikė buvo tikrai, kaip sakoma, Įklimpusi. Nedovanai taip rūpestingai tinklai
               buvo taisyti. Įsitikinęs tatai piršlys kukštelėjo jaunikiui, kad neleistu mergai
               atšalti ir patsai vėl apsėdo Jonaiti. </p>
            <p>Jaunikis tuoj prisislinko prie Onės, siūlė valgius, pildė saldžiąja stiklelius;
               pagaliaus, prisilenkęs prie ausies paklausė: </p>
            <p>— Širdele, lelijėle! kada gi leisi atvažiuoti antrąkart?</p>
            <p>Onė nukaltus kriauškino pirštus, ir apsipylus prakaitu, kaip-tik išgirstamai
               drebančiu balsu atsakė: </p>
            <p>— Kaip tamstos malonė... Kaip tėtulis... Aš... nežinau.</p>
            <p>Tą patį klausimą uždavė piršlys Jonaičiui bevaišindamas. </p>
            <p>— Dar koki mėnesi ar porą nutęstame. Mat... — pradėjo teisinties Jonaitis.</p>
            <p>— Cit-cit tėvuk! Nei žodžio! — užkirto piršlys.—Atmink, kad man vistiek, bet čia,
               kaip aš matau, tamstos dukrelei Dievas laimužės nepagailėjo: drėbė, kaip sakoma, visu
               glėbiu, ir liekasi tiktai skubėt pasinaudoti. Oi reikia skubėti, reikia! Ilgasis
               seitas dažniausiai nutrūksta, todėl ir čionai tęsti nėra ko. Ką čia šiandien
               turime?.. Subata. Na, tęsiryžtie: rytoj nėra ko, bet reikia apsisukti, kad kito
               nedėldienio sulaukus jaunuosius jau „permestu per balki“.</p>
            <p>— Oi-oi, pergreit!—sušnibždėjo Jonaitis bailiai.</p>
            <p>— Na-na! Dejuoti ir baidyties nėra ko. Ne i balą kokią dukterį kiši: dvarelyje sau
               gyvęs, ponia bus. Džiaugties tiktai, ne dar kuo rūpinties.</p>
            <p>— Kad matai tamsta...</p>
            <p>— Nieeeeko aš nematau. Dirbti tai dirbti: džingt, brinkt, ir po Tisam. Ar taip?
               Žodį?...</p>
            <p>Jonaitis galvą nuleidęs sėdėjo kasydamos pakauši. </p>
            <p>— Žodi?—atkartojo užsispirdamas piršlys.</p>
            <p>— A, ryžkitės! Lai būna jūsų viršus—atsakė pagalios Jonaitis tokiu balsu, lyg tartum
               būtu galutinai nustojęs vilties kitaip pasiliuosuot bent-kiek iš apgalėjusių jį
               aplinkybių.</p>
            <p>— Ot, taip tai kas kita. Liekasi rūpinties vien alučiu ir poteriais!— sušuko piršlys,
               ir sugriebęs Jonaičio ranką, paspaudė ir patsai permušė.</p>
            <p>Dabartės kai-kuriam laikui atsitraukkime nuo sodžiaus ir nuo čionykščiu žmonių ir
               susekkime poną Petrą su jo žmona, „būgščiąja ponia“. Rasime juodu dideliame mieste,
               gražiuose mūrytuose namuose, su sodu ir aplinkui angą gražiu darželiu, su klombais
               įvairiausiu žolynų. Nors testamento turinio dar niekas iš giminių nematė ir
               negirdėjo, lygiai tečiaus niekas neabejojo, kad viskas tatai liko neskirstoma
               nuosavybė ponios Eugenijos. Sekkime juodu nuo paties čion atsidanginimo. Atkeliavo
               drauge ir Kodis su Glinda, bet jais ateityje mažai jau beužsiimsime. Tai buvo vien du
               pralekiančiu paukšteliu mūsų apysakoje. </p>
            <p>Atvažiavę Petrapilėn, rado savo namuose šeimininkaujančią apsukrią žmonelę—tetą
               Malviną, kuri, „iš širdies stengdamos apsaugoti mylimąją seserėčią nuo pavojingų dėl
               jos nervu rūpesnių ir įspūdžių“, suskubo pati viena apgalėti ir atlikti visas
               palaidojimo apeigas per tą porą dienu, kurios praslinko nuo mirimo.</p>
            <p>— Man rodėsi, kad tokiu būdu išvengsite ir daugelio išlaidų—kalbėjo gerai jau
               įžiedėjusi pana Malvina. — Ką aš atlikau dešimtimis, jums už tai be abejo būtų
               prisiėję paklot šimtus.</p>
            <p>— Žinoma, žinoma. Esi nesulyginama, nepavaduojama savo sumanumu — kalbėjo girdama ir
               nubučiuodama mintriąją tetulę ponia Petrienė.—Man tikrai baisiai tos visos komedijos
               rūpėjo. Ir iš tu lietuviškųjų vaišių esu baisiai nuvargusi. Tu sau ir įsivaizdinti
               negali, kokie tai baisus žmonės. Žinai: Žužu ir Žoli...</p>
            <p>Čia ponia Petrienė, akis sauja apgniaužusi, stengėsi bent pirštais išspausti nors
               vieną ašarėlę, kas jai vienok nepasisekė. Kame buvo to priežastis, tikrai mums
               tvirtinti nei nepritinka; gal-būt, kad gailesio karštis buvo taip didis, jog akiu
               drėgmę išdegino; gal-būt, kad laiku susiprotėjo, jog priešais vieną žiūrovę, ir be
               to, gyvenimo painiose gangreit lygiai gudrią, kaip ir ji pati, nėra ko stengties;
               užteks žinot, kad pasekmė liko sausa. Tada pavyzdi n gilaus gailesio pasiraukydama,
               verksmingu balsu ėmė pasakoti: </p>
            <p>— Pražuvo mano mažuleliai! Pražuvo stebūklingai, tartumei kaip kamparas oran
               išgaravę! Nekitaip, tiktai tie laukiniai žmonės juos, tur-būt, surijo. Ach!... Dieve!
               Dieve! Juk ištikrųjų!</p>
            <p>— Ar gali būt?! Ką tu pasakoji! Mano mieloji! susiramink! Kaip tat buvo?... Kaip tat
               galėjo būti?.. Ar neklysti tu?</p>
            <p>— Mieliausia, brangiausia, neklystu! Dabar tiktai besuprantu. Och, negaliu!</p>
            <p>— Susiramink, mano mažulele, susiramink! Te juos plynė ir šunyčius, ir tuos laukinius
               žmones! Nuvargusi esi ir taip! čia ėmė trint jai smilkinius kvepiančiu Kolonijos
               vandeniu.</p>
            <p>— Negaliu, tetule mieloji, negaliu! Aš taip buvau prie jų prisirišusi, pripratusi!
               Paklausyk tiktai meldžiamoji, kaip buvo!</p>
            <p>— Įeinu aš vieną kartą i šeimyninę... Mat, davė mums betgi atskirą gyvenimą, visai
               kitame trobos gale, nes aš kitaip, gal-būt ten ir vienos dienos nebūčiau išgyvenusi.
               Koks ten buvo gyvenimas ir kokie kambarėliai, apie tai kitą kartą. Taigi, įeinu aš
               vieną kartą Į šeimyninę, kur jie visi gyvena.— Vasaros metu duris atdaros; viduje
               nieko jau nėra, nes jie visi keliasi kas diena kuone su aušra, ir jau buvo
               išvaikščioję kiekvienas prie savo darbo. Tiktai žiūriu: ta senoji ragana, kampe
               apsikniaubusi, bežlagatijanti kažin-ką dideliu mediniu samčiu, iš paties didelio
               katilo!...</p>
            <p>— Kas tokia? Kas per ragana?— smalsiai paklausė klausovė.</p>
            <p>— Taigi Petro motyna!</p>
            <p>— Ka-ka-ka-ka-ka! — pasileido visai mužikiškai kvatot, rimtumo staiga pritrūkusi
               tetulė. Atsitiko tatai taip staigiai ir netikėtai, kad nei nepasimačiusi tuo
               pasiutjuokiu užsikrėtė ir pati nelaimingoji Petrienė. Tečiaus reikia tiesą pripažint,
               kad ji pirmutinė atsipeikėjo ir dargi ėmė prieš nemandagią tetulę šiaušties, kam ta
               pasityčiojanti iš jos nelaimės. Grali betgi būt ir tai, jogei susiprotėjo ir suskubo
               pakeltajam tikslui sunaudot tą rasą, kuri dabar ištikrųjų pasirodė ant voku vis dar
               skaisčiu ponios Eugenijos akeliu; o ašaros... juk tatai tikriausios granatos
               moteriškosios galybės! Susiprato, matomai, čia ir tetulė Malvina ir surimtėjusi
               stebėjosi:</p>
            <p>— Stačiai negalima įtikėti. Ar matei bent-kokius ženklus: galvą, ar kojelę, ar
               vuodegaitės kur numestą galelį? Juk negalima įtikėti, kad taip būtu prarijusi, kaip
               slibinas, be pėdsakų?—teiravosi su įtimpa laikydamos rimtumo tetulė.</p>
            <p>— Aš nieko nemačiau, bet kodėl gi taip tada susigėdo man įėjus, ir tuojau metė
               šaukštą? Juk ne dėl to, tur-būt, kad tokiame gražiame indelyje taip dailiu šaukštu
               kampe kliuginosi? Jei taip valgė, tai taip jai ir tiko, kodėl gi dar būtų turėjusi
               drovėties?</p>
            <p>— Nekaip, tik perdedi, mano mieloji.</p>
            <p>— Ach, kad tu matytumei, kokia tai baisi ir biauri boba!... Ir vyrutis, tiesa,
               nekitoks, rasit dar ir kiek niuresnis ir nuožmesnis, bet nuo tos bobos taip visada
               smirdėjo sąplavomis ir kažin-kokiu raugu, kad ir dabar šiurpuliai ima atsiminus.</p>
            <p>— Vargšele tu, vargšele!—apsikabinusi už kaklo ir bučiuodama, kalbėjo tetulė.—Och,
               tie mezalijansai, su žemaisiais luomais susimoteriavimai! Be reikalo taip
               pasiskubinai tekėti, paukštyte tu mano! Gal-būt, dar šiandien tebebūtumei laiminga.
               Žiūrėk: ko dabar tau betrukto, kad būtumei liuosa?</p>
            <p>— Ach, mano mieloji! Kas galėjo tikėties, kad dėdė Alfredas mirs taip veikiai? Vis
               dar rodėsi toks stiprus. Prie to ir mano Petras rodėsi toksai inteligentiskas, toksai
               prakilus, patogus. Gal gi ir duosis dar padaryt iš jo žmogus, pritinkąs mūsų luomui.
               Tik kad ta pavardė... Na, dar pamąstysime ir apie tai, tuo tarpu gi pasižiūrėkim mano
               viešpatijos — nukreipė kalbą pagalios.—Juk vis dėlto tatai nuosavybė—pridūrė kiek
               augščiau pakėlus galvą ir maloniai nusišypsodama.</p>
            <p>— Eime, eime! Bet kur gi tasai tavo patogusis Petras? — paklausė praverdama duris
               teta. </p>
            <p>Petras, Kadi ir Lydija dar viešbutyje. Mat, nežinodama, kad jau po viso-ko, įpuoliau
               nežymiai apsižiūrėti ir pagal reikalo pradėti veikti. Maniau, gal reiks pasigamint
               prie laidotuvių tam tikrą toaletą, o rasit, ir dar nemaža ką; kad jau tu,
               nesulyginamoji tetule, visa-ką aprūpinai, tai reikia duot žinią ir jiems; tik kaip? </p>
            <p>— Kamerdineras juk yra; yra tarnaitė. Visi tarnai dar tebėra, tik kad nedaug naudos
               iš jų: pražilę seniai.</p>
            <p>Paspaudė elektrini skambalėli, ir neilgai trukus, Įėjo tarnaitė. Buvo tai nebejauna
               moteriškė, liūdniomis, užverktomis akimis. Įėjus atsistojo prie angos ir laukė
               paliepimo. </p>
            <p>Ponia Petrienė, matomai, tikėjosi nuo tikimos savo pavaldinės nužeminto, palankaus ir
               prielankaus pasveikinimo naujoje viešpatijoje; nemaloniai todėl susiraukė nusivilusi,
               nes atėjusi tarnaitė visai nesiartino. </p>
            <p>— Tai tavo ponia nuo šios dienos—pratarė ponia Malvina į atėjusią, rodydama
               Petrienę.</p>
            <p>Atėjusioji pečiais patraukė. </p>
            <p>— Mirė mano ponas, ir prie visu kitu, kas čionai begyvęs, nesijaučiu tarnaitė;
               belaukiu vien, kada bus galima raktus atiduoti kitai ir...</p>
            <p>— Ir... — perėmė ponia Petrienė—nori pagyventi laisva ponia?</p>
            <p>— Taip; sunku man butu priprasti prie naujos tvarkos toj pačioj vietoj. Pas mus čia
               visada buvo tylu, ramu; katras žinojom savo užsiėmimą ir gyvenome, kaip rojuje.</p>
            <p>— Ka-ka-ka!—susijuokė ponia Petrienė—taip lygiai, kaip iras: visai neturiu noro
               pratinties prie jūsų čia „senosios“ tvarkos; taip-pat ir su tarnais: ne aš prie jų,
               tik jie turės visada taikyties prie mano gyvenimo, kad tai ir „jūsų rojūje“. Tokio
               būdu ir besilieka mums tiktai skirties; dvieju poniu visada perdaug. Tuo tarpu
               teikkis dar nors ši kartą pavadinti kamerdinerą. Rytoj galėsiu gal jau iš tavęs
               raktus priimti.</p>
            <p>— A-čiū — trumpai atsakė sena namų tarnaitė ir atsitolino.</p>
            <p>— To gerumo, kad pati prasišalina. Persena jau, o senų jaunikių tarnaitės ypačiai
               nepaliepiamos — paaiškino tetulė Malvina. Pripratę būti „poniomis šeimininkėmis“. Ir
               aš turėjau jau su ja porą stipresnių susirėmimų čia kalbą pertraukė Įėjęs dar
               senesnis kamerdineras.</p>
            <p>— Nueik, Morkau, Į „Paryžiaus“ viešbutį; tenai dešimtame numeryje rasi naują savo
               poną ir įduosi šitą laiškelį.</p>
            <p>— Savo poną aš atrasiu negu dvasiu karalijoje, numiręs, tuo tarpu neatsisakau
               patarnauti iki laiko ir jo giminėms, kol neatsiras mano vieton kitas.</p>
            <p>Linktelėjo galvą ir išėjo nešinas laišku. </p>
            <p>Jie, tur-būt, gerai mirusiojo aprūpinti, kad taip nebrangina vietos—tarė ponia
               Petrienė. </p>
            <p>— Gali būt, nes palaukk tiktai, ko aš dar tau nepapasakojau!—atsiliepė pasišypsodama
               pana Malvina.—Buvo čionai visai drama. Alfredas mirė visai blaivus, o tarnai visi,
               ypač gi šiuodu, aplink aptūpę merdėjo, ir jeigu kas būtu rinkęs ašaras, po pusę
               kibiro, tur-būt, būtu pririnkęs nuo kiekvieno, kol beatsisveikindami tvirtai susitarė
               pasimatyti kitame vėlių, ar tenai dvasių pasaulyje.</p>
            <p>— No, jeigu i dangą susimes visa šita draugelė, aš beveliju prasitraukti — atsiviepė
               ponia Petrienė. — Pagalvok tiktai meldžiamoji: šita štai širdelinga jo šeimininkė,
               toksai-pat kamerdineras, sargas, vežėjas, sodininkas — kiekvienas: kas su arkliu, kas
               su pamazgų, kas stačiai su mėšlo kvapais: ačiū meldžiamoji! Koks ten turės būti
               oras!.. Brrmm!—susipurtino dar. — Rasit, susimils kokie-nors dievai kitokiu dangumi
               apdovanoti.</p>
            <p>— Neužsimiršk tiktai perdaug!— perspėjo dievuotuman jau bekrypstanti ir bent žmonių
               akyvaizdoje niekinanti šio buito tuštybes ir niekybes pana Malvina.</p>
            <p>— Dar spėsime, tetule, savo nuodėmėles apibarstyti pelenais — juokdamos pertarė
               seserėčia — dar pagyvęsime, tetule, pagyvęsime. Dabar nors paragausime laisvaus
               gyvenimo.</p>
            <p>— Miela, brangiausia Zenyte!— sušuko kaituliu apsipylusi sena pana, krizdama visu
               glėbiu ant kaklo seserėčiai. — Tu tikras mūsų luomo vaikas! Tu savo kraujo
               nepastumsi.</p>
            <p>Šitą jausmą išsireiškimą pertraukė nepaprastas čia trukšmas, ir supuolė vidun Lydija
               su Kadi, o kiek palūkėjus įėjo ir ponas Petras. </p>
            <p>Išrodė baisiai suvargęs ir nepaprastai buvo išbalęs, Vos pasisveikinęs, parkrito ant
               artimos kėdės ir sunkiai atsikvėpė. </p>
            <p>— Kas yra? Kas tamstai?—puolėsi klaust abi poni.</p>
            <p>— Baisiai nuvargęs jaučiuos,— slopstančiu balsu atsiliepė ponas Petras.</p>
            <p>— Dieve tu mano! Juk aš tuo džiaugsmu visiškai buvau užmiršusi, kad jus nemiegoję!..
               Arbata betgi laukia pagaminta, gal atsigautu-mėt?</p>
            <p>— Och! — rąžydamos sudejavo ponia Petrienė:—Kad taip kas lovoje atgulus paduotą! Bet
               prie tokią savarankiu tarnu...</p>
            <p>— Galima, galima—pasiskubino įtikinti pana Malvina—taip blogai dar nėra. Paskui
               pasitaisysite sau kaip norėdami, dabar gi pagaminau kambarius visiems pagal savo
               supratimo. Tenai gret kabineto ponui Petrui, čia tau su Lydija, o anas mažiukas
               kambarėlis bus Kadijui.</p>
            <p>— Bet ar ten visur išvalyta?— susipurčiusi paklausė dar ponia Petrienė.</p>
            <p>— Žinoma, kaip gi: aslą liepiau visur naujai išvaškuot ir atšveisti. Nemanyk prie to,
               kad čionai kur-nors lavonas gulėjo! Lygu mirė, tuojau liepiau su lova išnešti į
               antrąjį galą, į vadinamąją čionai dirbtuvę, kur stovi mogliai ir kitokie kraustuliai.
               O kad žinotumėt, kiek su tuo pernešimu vargo buvo! Visi tarnai, o ypač šiuodu, tokį
               pakėlė šauksmą, kad ne Dieve duok! Bet aš tada stačiai: pasamdžiau nešikus iš miesto
               ir pastačiau savaip. Tada tiktai pakinkavo galvą, paaimanavo ir aptilo, ir dabar dar
               valkiojasi visi be žado, lygu šešėliai. Su prastuoliais tokiuose atsitikimuose reikia
               elgties energiškai. Kitaip neką laimėsi.</p>
            <p>— Na, bet gana; ponas Petras tik-tik ką gyvas. Prašau paskui mane: parodysiu
               kambarius ir ten-pat visiems, kas panorės, atneš kamerdineras ir arbatos.</p>
            <p>— Ačiū, kai dėl manęs už visa-ką—atsakė ponas Petras.—Man atilsio tiktai bereikia,
               daugiau nieko. Nuėjo į parodytą sau kambarį ir tenai užsirakino. Ponia Petrienė
               taip-pat nuėjo pasilsėti.</p>
            <p>Kada visa-kas čia paminėtas dėjosi tarp vyresniąją, Lydija su Kadi, niekieno ir
               niekuo nesuvaržomi, leidosi laisvi žiūrėti naują tetulės </p>
            <p>Ženios valdybą. </p>
            <p>Apibėgo jau beklykaudami visus kampus ir užkampes, ir kol vyresnieji išsirengė
               pasilsėti, jau visuose namuose nebeliko nieko, ko juodu nebūtų buvę palytėjusiu, kas
               tik buvo prieinama be rakto. Tiktai ir besigirdėjo, tai šen tai ten, vieno tai kito
               balsas: </p>
            <p>— Ot, dabar tetulė Ženia turtuolė pasidarė!</p>
            <p>— Tikrai turtuolė, lobininkė! — tvirtino antras.</p>
            <p>Niekas jųdviejų netrukdė, nes ponas Petras, kaip užsirakino savo kambaryje, taip ir
               nepasirodė iki vakaro; lygiai ir pana Malvina su savo mieliausiąja seserėčia Petriene
               kitame. Tiktai iš tarnų retkarčiais katras praeidamas, keistai i besitrankančius
               vaikesus veizdėdamas, stebėjosi ir dūsavo. Pagalios, vakarop dėlto ir juodu apilso ir
               mergina minkštoj kušetėje, o vaikiukas išdrikas ant kanapos gardžiai sumigo salione. </p>
            <p>Nuvargimas suteikė, kad ir ponas Petras, tik lovon kritęs, tuojau užmigo. Pabudęs jau
               prietamsėje, pasistebėdamas apsidairė aplink, neatvokdamas, kur beesąs; greit betgi
               atsiminęs dabartį, gardžiai nusižiovavo ir ėmė taisyti iš kelionės dar vis
               sustyrusius sąnarius, besirąžydamas taip, kad net visa lova iš abieju galu ėmė
               tratėti. Tuo tiktai šiuo kart ir išsisėmė visa jo gyvybės energija, ir vos porai
               minutų, ar bent nedaugiau keleto praslinkus, užmigo vėl, atgal parkritęs ant minkštų
               pūkinių pagalvių su maloniu įspūdžiu niekuo netrukdomos ramybės. </p>
            <p>Šįkart betgi nebeteko jau ilgai pamiegoti, nes neužilgo iš valgomojo kambario
               pasigirdo bildesys statinėjamų stikliniu ir torielių ir balsai kalbančią, jau
               pakilusiu moterų. Reikė ir jam kelties ir apsitaisyti. Vienok nesikėlė ir nesitaisė.
               Ko turi skubinties? Ką veiks? Pirmas tai sykis visame jo gyvenime, kad nebuvo
               niekuo—niekieno verčiamas prie darbo, pirmą sykį neragino jo pareigos šmėkla; pirmą
               sykį gyvenime pasijautė esąs pilnai nepriklausomas ponas, priderąs tik nuo savo
               paties noro, o noro kelties šiuo tarpu neturėjo. Įdūrė akis į lubas, susidėjo rankas
               ant pagalviu augščiau galvos, ir gulėjo. Dūmojo prasimerkęs akis. Pagalios apėmė
               nuliūdimas. Pradėjo jausties šitoj naujoje vietoje visiems ir viskam esąs svetimas,
               niekam nereikalingas. Ėmė maivyties jam įvairus reginiai iš praeities. Sielos akimis
               matė toli Lietuvoje žemas, sudribusias sodiečiu trobeles; matė tėvą ir motyną,
               kiauras dienas besitrūsėjančius aplinkui ūkį; seseris, senį Giedriną, pasakų sekėją,
               ir iš eilios prisiminė jam kaimynas Grigas su savo pamokslu. Digtelėjo jam kažin-kas
               širdin, net veidas nukaito. Ką jis dabar pasakytu pamatęs jį —Petrą—taip belėbaujant
               pūkuose?...</p>
            <p>Šiandien esu tikrai nuvargęs — ėmė teisinties, lyg patsai prieš save, lyg prieš
               nematomą tolimą Grigą.—Rytoj užsisakysiu iškabą, poryt jau ir darbymetis — nutarė
               galutinai. </p>
            <p>Tolesnes svajones pertraukė pasibeldimas i duris. </p>
            <p>— Kas?—paklausė pakėlęs galvą.</p>
            <p>— Tai aš, Morkus! — atsiliepė lenkiškai vyriškas balsas už durų.</p>
            <p>— Prašau! — pakvietė taip-pat Petras.</p>
            <p>Duris prasivėrė, ir įėjo senas tarnas, jau žiburiu nešinas. </p>
            <p>— Tegul bus pagarbintas... — pratarė lietuviškai, įėjęs vidun ir statydamas žibintuvą
               ant stalelio.</p>
            <p>Ponas Petras, taip netikėtai išgirdęs gimtinę kalbą, pašokęs atsisėdo, ir ausimis
               netikėdamas, žiūrėjosi į senį. </p>
            <p>— Ant amžių amžinųjų! — pagalios atsakė.—No, tikrai nesitikėjau čia atrast saviškio
               žmogaus ir dabar nesuprantu...</p>
            <p>Gali tamsta šiuokart Įtikėti senio žodžiu, jogei labai daug-ko dar čionai nesupranti,
               ir kad dar nemaža visai nauju dalyku teks sužinoti—paaiškino senelis—o tuo tarpu,
               rasit, ko reikia? Prašau nužemintai nesupykti, jeigu ne laiku išbudinau. Malonu, ypač
               mano metų seniui, senai gimtinėje bebuvusiam, turėti po akiu ką-nors naujai atvykusį
               iš gimtinės šalies. Sunku tarp svetimųjų senatvėje. Meldžiu nepapykti ant senio. </p>
            <p>— Labai man malonu—pasiskubino įtikint ponas Petras—ir labai ačiū už atvirumą ir
               prielankumą. Metas jau ir kelties.</p>
            <p>— Ponios jau senai nebemiega. Jau apėjo visus namus. Derasi dabar, kame svetinis
               salionas turįs boti, kame valgomasis kambarys, kame gabinetas.</p>
            <p>Čia senis nusišypsojo, o patsai ponas anei krust! </p>
            <p>— Tikrai tamsta toksai, kaip amžiną atilsį mūsų ponas pasakojo.</p>
            <p>— Pasakojo apie mane?</p>
            <p>— Taip, apie tamstą, ir tai daug pasakojo. Prašau nesistebėti! Ponas Alfredas, amžiną
               atilsi, neturėjo su kuo geresniu, šviesesniu pasikalbėti, nes buvo visiškai kitoks,
               nekaip jo giminė ir artimi pažįstamieji. Ir jisai jautėsi tarp visu kitu, kaip tarp
               svetimu, todėl kalbėjosi su manimi, su kitais susiprast ir susitaikyt
               negalėdamas.</p>
            <p>— Matoma, tamsta vertas buvai tokio iš savo pono pusės įsitikėjimo —pažymėjo ponas
               Petras. —Bet kaip tamsta čionai atsiradai senatvėje? Neišrodai tamsta, kad būtumei
               praleidęs visą gyvenimą šitokioje naminėje tarnystoje.</p>
            <p>— Kiek buvau vertas iš pono Alfredo pusės to įsitikėjimo, kokį man teikės visad
               rodyti, apie tai jo buvo dalykas spręsti; iš savo pusės aš tik tiek tegaliu
               paaiškinti, kad vienoje linkinėje gimę ir augę, nuo-pat jaunų dienų prigudova prie
               vienas-antro ir susimylėjova, lygu du broliu.</p>
            <p>Čia seniui nesulaikomai pabiro ašaros per suraukšlėtą, nors dar gana sveiką veidą, ir
               senis nusikreipęs užsidengė ranka. </p>
            <p>— Kodėl neatsisėdi tamsta? — pakvietė taisydamos jau ponas Petras.—Aš neturiu
               didžponiu pamėgimo žmones bizuoti lygu arklius, o jau ypačiai pasenėjusius, kaip
               tamsta. Būkiva vely draugais svetimoje šalyje, jei teiksies ir mane apdovanot savo
               prielankumu, kaip pono Girvaldžio nabaštiką.</p>
            <p>Senis pakėlė galvą ir parodė pirštu į kambarį, iškur garsėjo kalbančių ponių linksmi
               balsai. </p>
            <p>— Kokie-nors būtų mudviejų santykiai, jos, jie visi, nieko turi nežinoti: aš tarnas,
               tamsta ponas, ir daugiau nieko, kol neišsiaiškįs daugelis kitų dalykų.</p>
            <p>Ponas Petras dar labiau pasižiūrėjo ir užsimąstė. Ramus, tylus senio veidas reiškė
               rimtą ir tvirtą tikrumą. Kas gi čia tai būtų? — protavo. </p>
            <p>— Mano prielankumą tamsta jau turi ir nebe nuo šios dienos; tiktai nuotol, kaip
               tamstą neklaidingai, kaip matau, esu pažinęs iš apsakinėjimų pono, tikriau sakant,
               draugo Alfredo. Taip, draugai mudu buvova, nors aš kaimietis, jis dvarininkas.
               Nekartą teko kits-kitą kratine užsistoti ir šilta ranka vaduoties, o negaliu
               pasakyti, ydant aš, mužikas, bučiau jį dažniau vadavęs, nekaip jis mane, po miškus
               besiblaškant. Pirmučiau kovojome su lokiais, šernais ir vilkais, paskui, užstojus
               lenkmečiui, teko ir tikrai miškiniu gyvenimu pagyventi taip, kaip dabar girdėt latviu
               miškiniai broliai kad gyveną. Vienąkart, persiskyrus, mano draugas buvo pakliuvęs į
               priešininku rankas, ir aš lig paskutiniu metų nežinojau, ar gyvas ir kur begyvenąs.
               Paskutinių metų atsitikimai paliuosavo ir ji iš ištremties, ir susiradę, drauge
               apsigyvenova.</p>
            <p>— Na, sėskis, betgi, tamsta, sėskis! Kam čia tos komedijos!—kalbino ponas Petras,
               prislinkdamas seniui kėdę.—Ponios, girdi, kaip užsitratėjusios. Dabar galiva laisvai
               pasikalbėt ir mudu. Skubėti nėra kur, nei, ko.</p>
            <p> — Taip, dabar turi daug ir gražių kalbų, įdomu bus matyti ir pasiklausyti, kokios
               bus kalbos, kada tai viskas grius.</p>
            <p>— Kas grius?</p>
            <p>— E, perdaug būtų dabar kalbėti ir sunku suprasti; tuo tarpu nebetoli ir Devintinės,
               kada turi suvažiuoti gentis, ir notarijus perskaitys testamentą, kurį kad rašė, ir
               pana Malvina buvo prašalinta. Tamstų atvykstant laukė, labiausiai tamstos, ir...
               nesulaukė.</p>
            <p>— Žinią mes gavome tiktai po laidotuvių.</p>
            <p>Po laido tuviu?!.. — pasistebėdamas atkartojo senis. — O juk telegramą ponas Alfredas
               sava ranka surašė prie manęs, ir padavęs miestan išsirengusiai panai Malvinai, įsakė
               tuojau išsiųsti!... Žiūrėk, kas dar čia dedasi!... No, nekiek tatai dalyku stovį
               beatmainys. </p>
            <p>Ponas Petras niurai užsimąstė, senis gi, su pasigėrėjimu į jį žiūrėdamas, kartojo
               patsai sau: Visai toks-pat; visai toks-pat, kaip kad ponas pasakojo. Ponas Petras tos
               tylios jo kalbos negirdėjo, tik savo paties mintis išreikšdamas tarė: </p>
            <p>— Na, žinai tamsta, kas man parūpo? Dar šiandien rytą buvo man vistiek, kada mano
               žmona rengėsi atstatyti visus senuosius tarnus; dabar matau, kad man sunku bus
               apsieit be tamstos. O ji, kad isimano...</p>
            <p>— Pasijuokk tamsta iš visu čionai įsimanymų. Savo jausmu aš parodon nedėstysiu, bet
               amžiną atilsi ponas Alfredas man žodžiu įsakė tamstos neapleisti, ir aš prisižadėjau
               neatsitraukti, negu tamstos paties atstatomas. Turiu čia, šituose namuose, kampą,
               paskirtą iki gyvos galvos, todėl kiekviename reikale galėsiu tamstai būti naudingas,
               pažindamas čionykščius žmones ir aplinkybes.</p>
            <p>— Kad taip, tai nėra ko ir abejoti, jog būsi man kiekvienoj valandoj ir vietoj
               pageidaujamas tarė ponas Petras, draugiškai ištiesęs seniui ranką. — Matyt, dar ir
               manęs likimas čionai visai neapleido, jeigu davė taip ištikimą draugą. Bet žmona?...
               Juk jos, čionai valia ir laisvė visame-kame.. </p>
            <p>Senis vien ranka pamojo. </p>
            <p>— Aš vis dėlto dar mazgeliu nesiraišioju, nes nežinia dar, kas čia bus didesnis ir
               didžiausias ponas, beje, ir kas pirmiausias iščionai išlėks.</p>
            <p>— Nieko nesuprantu—stebėjosi ponas Petras.</p>
            <p>— Suprasi, suprasi tamsta neužilgo. Ir visa kita giminė dar nieko nenumano—šypsodamas
               kartojo savo senis.—Tuo tarpu žemai ačiū už išreikštą seniui našlaičiui užuojautą.
               Paduosiu vandenio nusiprausti ir prašau jau eit tenai. Pastebės ta gyvatė Malvina ir
               sunku bus pragyventi ir tas kelias dienas, kol dalykai galutinai išsiaiškįs...
               Atsiprašau: ne tamstos giminė, tai ir pradrįsau. Mudu, ar tikriau ponas Alfredas,
               visada ją taip vadino.</p>
            <p>— Kelinta gali būti dabar valanda? Savąjį užmiršau kelionėje užsukti.</p>
            <p>— Jau aštunta baigiasi—atsakė naujas pono Petro draugas, ir tai patvirtino salione
               atsiliepusi laikrodinė kukutė, Įkandin senio Morkaus! žodžiams iškukuodama
               aštuntą.</p>
            <p>— Visą dieną pramiegojęs, ir dabar neturėsiu ko veikti žmoniško. Kvailas, matoma,
               laukia čia manęs gyvenimas— nusiskundė ponas Petras, žengdamas jau pro duris.</p>
            <p>— Gal-būt, ir ne. Aš taip-pat šiandien gerokai pramigau. Senatvė jau apgali, o
               paskutinėmis dienomis prisiėjo būti beveik visai be miego, ir jei nesulaikyt, tai
               bent žinot ir apsakyt tikrajam ponui, ką ta gyvatė čionai pridarys.</p>
            <p>— Kodėl mane vis vadini tamsta lyg pirmuoju čionai ponu, kada viskas tatai juk
               priklauso mano žmonai. Turtai juk ir vedusiu gali būti atskiri.</p>
            <p>— Kam teks čia būti didžiausiu ponu, tai pasirodys, išklausius testamentą, tuo tarpu
               aš pasirinkau kaipo tokį — tamstą. To man ir testamentas užgint negali. Ot, ponios
               dienos metu neįmigo, tai stipriau miegos nakčia, ir galėsiva pasikalbėti. Geriausia
               bus biblijo-tekoje, viršuje. Dar naujosios ponios tenai neapėjo, ir tenai bus ramiau;
               prie to vienu žygiu aplankysime ir poną Sangailą.</p>
            <p>— O kas tai toks?</p>
            <p>Tai pono Alfredo draugas, parsigabentas iš ištremties, draug su ponu Alfredu dabar
               paleistas. Abudu, silpni jauzdamies, mielo pavasario sulaukus, rengėsi keliaut jau i
               Lietuvą, kaip sakė, kaulu paguldyti tarp savųjų. Dangaus Viešpats kitaip sutaisė...
               Bet eik jau tamsta tenai. Girdžiu ir tamstos vardą tenai beminint.</p>
            <p>Ponas Petras jau buvo visai apsitaisęs, todėl, paspaudęs draugiškai seniui ranką,
               pravėrė duris į salioną, kur abi poni ir Lydija smarkiai ginčijosi dėl būsimos
               tvarkos. </p>
            <p>— Tamsiai raudonu pliušu apmušti mebliai čia tiks geriausiai— kalbėjo ponia
               Petrienė.—Portjeros ir kitos užkabos, kur reiks, gali būti auksu nuaustos, arba
               didesnėmis šakomis nusiūtos. Pirmajame gi salione...</p>
            <p>— Ach! ach! — pertraukė pana Malvina — kaip pas tave, tarp prastuolių pabuvus,
               greitai pražuvo augštesnės dailės supratimas! Niekada ne raudonas: fi! tiktai
               šviesiai šamoa, ir ne pliušas koksai, tiktai šilkas turi būti, tikras šilkas!...</p>
            <p>— Aš nenoriu nei raudonų, nei jokių šamoa, tiktai rausvų-ružavų! Žardinjerėse daug
               kvietkų turi būti, čia fortepijonas, čia...</p>
            <p>— O kas tave klausia? — pertraukė jos išskaitymus iškilmingu balsu ponia Petrienė. —
               Fi, Lydija! Kokia ji pasidarė laukinė! Dar pasiūgėk, mieloji, kol tavo nuomonė ir
               pamėga bus imama į atidžią!</p>
            <p>Mergaitės akyse sužibo smarkus supykimas; veidas užkaito, tryptelėjo koja i grindis,
               ir atsitraukus kampan, atsišliejus minkštoje kozetoje, kandžiojo sau nagučius, akimis
               skersuodama i dvi besiginčijanti vyresni poni. Į įėjusi poną Petrą niekas neatkreipė
               akies, kaip lygiai ir i senąjį kamerdi-nerą, kursai, prileidęs ponui Petrui arbatos,
               atsistojęs jo užpakalyje, pasišypsodamas klausėsi vedamų ginčų, marmėdamas sau po
               nosia: </p>
            <p>— Veltui, poniutės, taip kar-ščiuojatės, veltui. Visai be reikalo.</p>
            <p>Dar paspėtumėt tikriau sužinojusios, kas kam teko nuosavybėn paveldėti. </p>
            <p>Staiga pana Malvina atsigręžusi pamatė poną Petrą ir pradžiugusi rasianti jame, be
               abejonės, paspirtį: Ot, sakyk tamsta — sušuko — ar tamsiai raudona varsa šitam
               salionui ne geriau pritiktu, nekaip šamoa? </p>
            <p>Čia betgi visus ištrenkė iš kelio smarkus susikvatojimas tyliai kampan
               prasitraukusios Lydijos. </p>
            <p>— Ka-ka-ka!Ki-ki-ki!—kiketojo, net kojomis tabaluodama, mergina. —Ot, susirado tetulė
               žinovą! Ka-ka-ka! Ne, aš neišlaikysiu; ka-ka-ka! </p>
            <p>Visi, nemaloniai susičiaupę laukė, kol tasai pasiutjuokis neišpleškėjo. Tai įvyko
               gana greit, nes mergina, pastebėjusi, kad iš visu esančiųjų lygiai niekas jai
               nepritaria, staiga užsikirtus susičiaupė ir pati. Labiau už kitus žiūrėjosi į
               mergaitę, galvą kraipydamas, senis Morkus. </p>
            <p>— Tiktu visiems tai visada atminti, jog ponas Petras yra mano vyras ir kad mano
               nuomonė pagalios vis dėlto čionai turės viršų—ne be pasididžiavimo ištarė ponia
               Petrienė.</p>
            <p>Staiga jos akis sužibo, veidas paraudo ir ji piktai pašoko nuo sėdynės. Jos akis
               susitiko aiškiausiu abejojimu ir dar gi patyčia atsiduodantį senojo kamerdinero
               žvilgį ir šypsojimą. </p>
            <p>— Kas tai?—sušuko iš piktumo persimainiusiu balsu.—Ar tai ir tu šioje netvarkoje
               mėgįsi reikšti savo nuomonę?!...</p>
            <p>— Nuostabu, kaip tai, betarnaudamas pasenęs, nesupratai dar, kad neesi bendras,
               tiktai tarnas, ir kad tavo priedermė ponams tarnauti ir būti nieko nei girdinčiu, nei
               matančiu.</p>
            <p>— Pasirūpįsiu neužmiršti — atsakė senis Morkus pilnai taisykliškai; vienok jo balse
               kažin-kas poniai Petrienei nepatiko, todėl šiurkščiai pridūrė:</p>
            <p>— Nebūsi jau mums reikalingas; gali sau eiti.</p>
            <p>Liesas pono Petro veidas pritvino krauju. </p>
            <p>— Liautumeis vėly! — atsiliepė, seniui jau duris užvėrus:—nuo pirmos dienos stengies
               visus nuo savęs atstumti,</p>
            <p>Ponia Eugenija susijuokė. </p>
            <p>— Ko gi tu: norėjai, kad aš juos visus čionai salionan susikviesčiau ant arbatos? Ne,
               tikrai mudum kas valanda sunkiau besusiprasti. </p>
            <p>Atsistojo, ir kartkartėmis iš gelmės atsidusdama, ėmė nekantriai po kambarį
               vaikščioti. Ponas Petras, tartumei ką nepaprasto tenai pamatęs, įsižiūrėjęs į
               stiklinės dugną, pilstė šaukšteliu arbatą. Kambaryje užviešpatavo sloginanti tyla,
               kaip paprastai prieš audrą. Ir audra tikrai kėlėsi—šiuokart netik ponios Eugenijos,
               bet, kas jau nepaprasta ir dar gi netikėta, ir pono Petro krūtinėje. Ponia Petrienė
               jau porą sykiu sustojo priešais vyrą, tartum norėdama prabilti; ponas Petras taip-pat
               jau porą sykiu buvo pakėlęs ant žmonos akis, bet lūpas sukandęs, vėl pilstė drebančia
               ranka arbatą. Pastebėjo tatai tetulė Malvina, ir nors ir labai buvo smalsi, kuo tai
               pasibaigs, vienok nepripažino galima ilgiau kantrumą, matomai, kovos ištroškusių
               abiejų pusių tempti, taip aiškiai gavus jau suprast, kad liudytojai negeistini,
               pakilo nuo sėdynės.</p>
            <p>— Mudvi čia, rodosi, nereikalingos—atsiliepė į Lydiją.— Moterystės stonas turi savo
               neliečiamas teises. Eiva! </p>
            <p>Pasiėmė vieną iš senio Morkaus prigamintą žvakių, ir ištolo pratarus „Labanakt“,
               nuėjo i sau paskirtą šonini kambarėlį. </p>
            <p>Tetulė neklydo: lygu išėjo, ponia Petrienė atsistojo prieš vyrą, laužydama rankas: </p>
            <p>— Petrai!—pratarė lyg nuo ašarą užtvinusiu, nuslopusiu balsu.— Petrai! kur dingo tavo
               meilė prie manęs?... Tikrai, aš dažnai apie tat galvoju. Jeigu tu niekad nemylėjai,
               kodėl, kodėl tu melavai?!.. Aš žiūriu į tave ir dažnai sau užsiduo-du klausimą, ar
               tai tas-pat meilus ir švelnus Petras, kursai man kitados nešiodavo žolynus,
               pirmuosius pavasario žiedelius?... </p>
            <p>— Kam tai mini, kas jau nebesugrąžinamai pražuvo. Jeigu aš persimainiau, tai ir tu
               argi tokia tebesi, kaip tada buvai? Ir aš nekartą, į tave žiūrėdamas, sau klausimus
               statau, ar ta pati tai mergina, kuri kitkart taip rodėsi rimtai suprantanti klaidingą
               savo išauklėjimą; taip rodės, tikrai sakėsi, nusibodusi tuščiu gyvenimu savo
               luome—luome, kaip pati sakė, žmonijos skriaudmičių? </p>
            <p>— Tai dabar aš kitokia? aš?— pasipiktinusiu, skriaudžiamu balsu sušuko ponia
               Eugenija.—Kas gi nuo pirmu dienu susigyvenimo užkirto man taką mano visuomenės
               veikime? Kas, jeigu ne tu?</p>
            <p>— Aš?!.. Aš tau kliudžiau veikti?!...</p>
            <p>— Kas gi? Kas gi?—šaukė žmona.—Ar nesišalinai, ar nevengei pažinčių ir mano luomo
               žmonių? Juk ne tarp apdriskusiu skurdžiu turėjau veikti!? Kad ne tu, senai būčiau
               pajuokusi labdariškuosius grafienės Šac balius, ir jos labdari-škąsias loterijas,
               ruoštas neturtingiems studentams sušelpti! Aš būčiau mokėjusi ne su tokia iškilme
               atlikti ir nebūčiau prie labdariškųjų pardavimų sodinusi senų išgeltonavusiu davatkų,
               tiktai būčiau nepatingėjusi pati atsisėsti prie stalelio surinktu aukų kainoti. Ach!
               dėl kenčiančio ir vargstančio jaunimo gėrybės nebūčiau drovėjusis savo ranka
               pardavinėti salionuose cigarų, šukų, peilelių ir kitokių blizgučių, nei svečiams
               pilstyti šampano. Dar jauna esu, pačiame skaistume; o baliniai aptaisai, žinai, kaip
               man prie veido tinka. Kaipo moteris, galėčiau Įsitaisyti aksomo arba šilko aptaisus,
               su priderančiai pradengtu kaklu, bališkai, pokyliui tinkamai; tada pamatytumei
               augščiausiąją poniją prie mano kojų. Už taurelę vyno, arba cigarą, paduotą mano
               rankomis, būtų kritusios šimtarublės, ir visos baronienės su grafienėmis būtų
               šnypštusios iš pavydo. Kas, vietoje man duoti pilną laisvę ir kur galint
               pagelbėti,—kas man surišo rankas ir lygu kalėjime uždarė mane smulkiame, menkame
               gyvenime,—jeigu ne tu? Kas? klausiu aš tavęs!...</p>
            <p>— Ka-ka-ka! — sukvatojo nelinksmu juoku ponas Petras. — Ir tu tas visas tuščias ir
               kvailas komedijas vadini veikimu visuomenės gėrybei?!.. Ar neatsimeni, iš to taip
               garsaus anąsyk tetulės Hortensijos labdariškojo pokylio — kiek buvo pelno tiems,
               kuriu vardu visa tai buvo taisoma?</p>
            <p>— Nebuvau ten izdininke, ne mano ir rūpesnis—atsikirto žmona.</p>
            <p>— Ir aš nebuvau, bet galiu tau pasakyti: svečiu buvo kelios dešimtis, kas vienas
               sudėjo po porą dešimtų rublių, ir iš to viso neturtingųjų studentų kason kliuvo viso
               labo trylika rublių!... Tu tai vadini labdarišku veikimu visuomenės naudai?!..</p>
            <p>— Ką gi pats sveikas priskaitai prie naudingų darbų?—paklausė ponia Eugenija.</p>
            <p>Vyras ranka pamojo.—Ne laikas dabar apie tai kalbėti. Neslėpiau aš savo svajonių ir
               vilčių nuo tavęs, ir tu pati kitados man padėjai svajot ir tikėties. Ir tu tada
               padėjai man tverti kitokius pienus — šviesios ramios ateities, kada turėjova stoti
               prie bendro darbo. </p>
            <p>— Tai ko gi tu norėtumei? Ar kad aš su tavo motyna per dienųdienas pamazgose
               pliauškyčiausi, kad su seserimis pakulas verpčiau ir maišus staklėse ausčiau, arba su
               visais šieną grėbčiau? Atleisk, meldžiamas: aš ne tam sutverta.</p>
            <p>— Kam tuščios kalbos? Verčiau užbaigkime tą klausimą.</p>
            <p>— Priešingai: dabar, persimainius mūsų gyvenimo sąlygoms, turime dar didesnį reikalą
               tą klausimą išrišti, kaip-nors kiek atitaisyti mudviejų abiejų padarytą klaidą, ir...
               nors iš vardo, žmonių akyse, pasilikti priderančioje moterystėje, nesikliudydami
               vienas antram gyvenime. Kadangi mano padėjimas dabar kur kas geriau aprūpintas už
               tavo, matosi man teisinga, ydant aš duočiau ir pakraipą, ir spalvą tam naujam mūsų
               sugyvenimui.</p>
            <p>— Labai įdomu! Klausau!—atsiliepė vyras.</p>
            <p>— Pirmiausis dalykas tai namų tvarkos sutaisymas. Kai-kurios permainos reikalingos
               būtinai, ir tuojau. Viskas tai turi būti mano valdžioje.</p>
            <p>— Kokios gi tai permainos taip greitai reikalingos?—pertraukė ponas Petras.</p>
            <p>— Yra ju nemaža, bet pirmiausiai reiks atsisveikinti su visais senais netikėliais ir
               dykaduoniais. Sužinojau, kad ant augšto dar koksai senas duonėdis tupi...</p>
            <p>— Tai mirusiojo dėdės draugas, žmogus senas ir daug kentėjęs; kur gi jis dėsis? Jo
               išvaryti aš niekada nesutiksiu—tarė ponas Petras, gyvai sujudintas. — Kur tavo
               širdis? Kas su tavimi pasidarė?</p>
            <p>— Tokius ištyrinėjimus ir ginčus galim drąsiai pasilikti laikui vėlesniam — pertraukė
               pasididžiavimo balsu žmona—dabar aš esu pasirengusi savo programą nurodyti, o tu
               norėjai išklausyti.</p>
            <p>— Tada prašau tęsti toliau. Atsiprašau: sunku buvo susilaikyti.</p>
            <p>— Antras dalykas: visokie pinigai, arba, taip sakant, kasa bus mano rankose.</p>
            <p>— Toliau?</p>
            <p>— Namus turime taip sutaisyti, kad tavo ir mano kambariai būtu visiškai atskiri, su
               atskirais Įėjimais, ydant tavo svečiai nevaržytu manęs, o maniškiai—tavęs.</p>
            <p>— Tarnus taip-pat turėsime atskirus. Man pakaks vienos tarnaitės, nes teta Malvina
               pasiliks prie manęs. Tau prisieis samdyties ka-merdinerą. Vežėjo pakaks ir vieno.</p>
            <p>— Tai ir arklius manai laikyti? Bet juk tai...</p>
            <p>— Labai atsiprašau: tai jau nutarta — pertraukė žmona. — O kai apie asmeniškąjį
               gyvenimą: — esi jaunas dar, gali sau pasilinksminti. Aš jokių kliūčių nestatysiu. Dėl
               manęs šeimyninis gyvenimas, prastuoliškai siaurose ribose — stačiai biaurus. Mano
               laisva siela negali pasikakinti tokiu gyvenimu; aš reikalauju smarkių, stiprių
               įspūdžių, ir tau nepavydžiu ir neginu ieškot jų ir atrasti. Šalip to, galėsim
               pasilikti geri draugai — pridūre, meiliai nusišypsodama, ponia Eugenija.—Kaip gi tau
               patinka mano nurodomoji gyvenimo tvarka? </p>
            <p>Ponas Petras tylėjo. Nesusilaukusi atsakymo, žmona, šypsodama, prabilo vėl. </p>
            <p>— Tikrai nesuprantu tavęs: duodu tau pilną laisvę ir prižadu paremt medžiagiškai,
               reikalui esant; ko dar tau trūksta iki pilno pasitenkinimo? — užbaigė, traukydama
               pečius.</p>
            <p>— Gana jau, gana!—staigu sušuko balsu ponas Petras.—Matoma, užsimanei visai manyje
               užmušti bent-kokį žmogišką prakilumą, nes išdalies tau tatai jau pasisekė.</p>
            <p>— Pats esi kaltas — piktai atsikirto žmona.—Būdamas mano vyru, galėtumei pilnai
               prisijungti prie žmonių mano luomo; betrūko tau vieno — išsižadėti savo kaimietišku
               prietaru.</p>
            <p>— Labai ačiū už taip naudingą nurodymą. Atsilygindamas iš savo pusės lygiu atvirumu,
               sakau: arba atsižadėsi nuo pradžios iki galo visos savo nurodytosios tvarkos, arba
               atsisveikįsime.</p>
            <p>— Ka-ka-ka!—nusikvatojo žmona.— Taigi išgązdinai!.. Na: to gerumo! Laimingos kelionės
               prie savo miškinių tautiečiu!—užbaigė iškilmingai, išeidama iš kambario.</p>
            <p>Dienos bėgo, sekdamos viena paskui kitą, ir šit priėjo ir a. a. dėdės Alfredo
               devintinės. </p>
            <p>Visos tris ponios, gražiausioje santaikoje, buvo labai užsiėmusios. Pirmiausiai visos
               tris susidėjusios sustatė graudulini pakvietimą giminėms ir pažįstamiems, kursai
               skambėjo maž-daug šitaip: </p>
            <p>„Rugpiūčio mėnesio dvidešimt penktą dieną, dešimtą valandą rytą, šv. Katrynos
               bažnyčioje bus laikomos graudulinės pamaldos už a. a. Alfredo Girvaldžio dūšią.
               Sunkiai raudulinga brolėnaitė, iš Grirvaldžių Janickienė, drauge su savo vyru, į tą
               liūdną apeigą ir paskui kviečia visus pas save į savo (buvusius nabaštiko) namus, kur
               bus paskaityta notarijališkai išreikšta nabaštiko valia“. </p>
            <p>Šitas nekrologas pakliuvo į pono Petro rankas netikėtai, namieje, parneštas draug su
               laikraščiais nepaprastai kažin-ko linksmo senio Morkaus. Juokėsi senis, tryniodamas
               rankas, ponui Petrui beskaitant.</p>
            <p>— O tai kas?.. To betrūko!—sušuko pašokdamas nuo kėdės.—Šitokios komedijos turi
               baigties vienu kartu. </p>
            <p>Jau buvo beeinąs pro duris, bet senis Morkus spėjo sulaikyti. </p>
            <p>— Leisk tamsta, meldžiamas! Tegu dar pasigroži šitą vieną dienelę! Tegu!</p>
            <p>— Janicka! Janicka! Tegu jas šimtas velnių! Janicki!.. Janicki!..— kartojo lyg
               apsvaigęs.—Leisk! Aš turiu tai užbaigti šiandien! ir iškeliaut, kur akis neš, iš
               tarpo šitų apsvaigėlių, pasiutėlių!</p>
            <p>— Susiramink, tamsta, susiramink!—rimtai maldavo, duris užstojęs, senis Morkus.—Kur
               važiuoti ir ko? Ir nuo ko bėgti?.. Nuo vienos nepergudrios bobos? Tik ir gėdą
               atsiminti priderėtą tyčiomis užsileisti. Nė bėgti, tiktai vyriškai pergalėti ir viską
               paimti i savas rankas; ot kaip!</p>
            <p>— Dabar nėr ko apie tai svajoti — liūdnai atsiliepė ponas Petras. — Šitasai palikimas
               amžinai mumis perskyrė.</p>
            <p>— Šitasai palikimas padarys jūsų gyvenime tvirtą tvarką perkirto senis.</p>
            <p>— Jos rankose didesnis turtas, tai peilis bepročio rankose, ir aš nesuprantu tamstos
               gražiu vilčių.</p>
            <p>— Kas tamstai sakė, kad tie turtai bus kada jos rankose? Kiek man apie tai žinoma,
               nabaštikas tiems palikiniams suvartoti pirmiausias teises tamstai pačiam žadėjo
               palikti, ir aš neikiek neabejoju, kad tokią, ne kitokią, savo valią ir testamente bus
               išreiškęs, nes kitaip kam gi būtų viešai prie svetimų liudytojų Įsakęs notarijui
               perskaityti? Ot, vėly tamsta naujienėlių laikraščiuose pasiskaityk ir nusiramink; aš
               gi tuo tarpu eisiu pasižiūrėt, ką poniutės veikia.</p>
            <p>Nebuvo betgi lemta ponui Petrui ilgiau ramumu pasidžiaugti. Tik atsitolino išėjusio
               senio žingsniai, staiga smarkus bildesys prie anginių durų atkreipė jo atidžią,
               garsėdamas po visus namus. Kas tai galėtų būti?... Neįstengdamas atspėti, pasiėmęs
               kepurę, išėjo įsitikinti savo akimis. </p>
            <p>Rodos, nieko keisto: du darbininku, vienas laiko, antras prikalinėja ir prisukioja
               skardelę su naują savininką vardu. Jau buvo pasisukęs grįžt atgal, tik staiga
               atsiminęs laikraštyje išskaitytą nekrologą, panorėjo įsitikinti, ir kaip sustatyta
               iškaba. Taip, ir čia, apačioje išrėžtos skardoje grafų karūnos, išskaitė vardą ir
               pavardę „Eugenja Janicka“. </p>
            <p>— Iš galvos išėjo!—murmtelėjo sau po nosimi.</p>
            <p>— Ar tamstos mylistai netinka? Rasit kitokius liepsi padaryti? — švelniai
               nusilenkdamas, paklausė vyresnysis iš kalėją. — Šit ir kita tokia pati.</p>
            <p>Kitoje skardoje ponas Petras pamatė išrėžtą, kaip ir pirmoje, karūną ir vardą ir
               pavardę: „Piotr Janicki“. Jaū buvo kažin-ką bepradedąs sakyti, kaip staiga
               prisiartino pati ponia Eugenija, tur būt, pabūgusi už savo papuošalą likimą. Čia
               pirmą sykį po ano įžymaus pasikalbėjimo susitiko į akis su žmona. Jos akyse žymėjo
               malonus savo laisvos, nieku čionai neapribotos, galybės atjautimas, jo akyse žymėjo
               patyčia. Naujoms iškaboms betgi joksai pavojus negrasė: ponas Petras pamojo tiktai
               ranka ir atsitraukė atgal savo kambarin. Kopečiose susitiko iš sankrovos vaikiną,
               krepšiu geralu nešiną. </p>
            <p>— Nešk šen paskui mane! —pašaukė nežinantį kur besikreipti vaikiną ponia
               Eugenija.</p>
            <p>Ponas Petras vėl pasiėmė skaityti laikraščius. Neišgalėdamas sutaupti gerai savo
               minčių, ydant perpratus bent kurį-nors straipsnį, ėmė vartyti smulkias žineles ir
               apskelbimus. Staiga jo veidas nubalo, paskui užkaito, ir akyse sužibo ašaros: tarp
               išdavusių egzaminus ir įstojusių į medicinos kursus universitetan išskaitė: „Marija
               Stonaitė“. </p>
            <p>— Ar gi tai galimas daiktas?... Argi tai galima?—kartojo giliai užsimąstęs. — Kaip ji
               įstengė prisiruošti?</p>
            <p>Čia atsiminė Ievutės Venckaitės pasakojimą, kaip Marelė netiktai piršliu, bet jokio
               jaunimo nepristojanti, tiktai dienas ir naktis praleidžianti, knygomis ir raštais
               apsiskleidusi. Tai atsiminus, tartumei replėmis jam kažin-kas suspaudė </p>
            <p>širdį ir ant laikraščio lapu pabiro ašaros. Aišku jam pasidarė, kame buvusi jo Marelė
               ieškojo taip nevykusios meilės užmiršimo. Staiga pradžiugo.—Ji, tur-būt, čionai!..
               Pažvelgė vėl laikraštin—ir dar labiau jo veidas apsiniaukė: Marytė buvo užrašyta
               Berno studenčių skaičiuje </p>
            <p>—Šveicarijoje. </p>
            <p>Užsimąstė. Jau nebegirdėjo kujačio taukšint. Visa dabartis pranyko iš jo minčių, o
               visos perkentėtos ir dar tebekenčiamos asmeniškos sunkenybės nesulyginamai
               sumažėjo—išrodė stačiai mikroskopiškos, palyginus su išskaitytąja žinia.</p>
            <p>Taip. Ištikrųjų. Jisai, besistengdamas išsikelti, kuo-augštesnį laipsnį prokylio
               pasiekti, paniekino savuosius gimtinius mažyčius, ir dabar, šit, ta atmestoji jo
               Marytė... Ar galima ir lyginti su ja jo augštosios kilties žmoną? Čia — mergina iš
               liaudies, tiktai užmačiusi prokylio spindulėlį, siekia jį visomis pajėgomis, ir
               pasiekia; kovoja už žmogiškas savo asmens teises, ir pergali, rodos, nepergalimas
               kliūtis, o jo žmona? </p>
            <p>Pašoko nuo kėdės ir ėmė nekantriai, nervingai žingsniuoti. Sugrįžo vėl prie
               laikraščio, ir įrėmęs akis į tą porą žodžiu, sunkiai užsimąstė. Kaip veidrodyje,
               atsistojo jo akyse Stonaitė: rimta, tvirta, pilna gyvybės. Atsiminė, kaip vieną sykį,
               užėjusi į jo kambarį, stebėjosi, storomis nuo lauko darbu rankomis vartydama jo
               knygas. </p>
            <p>— Koks tu laimingas, kad taip daug gali mokyties! — išsitarė tada.—Kad tai aš tiek
               mokėčiau, kiek tu moki!</p>
            <p>— Ką gi tada darytumei su tuo didžiu mokslu?—paklausė jis nusišypsodamas.</p>
            <p>— Ką daryčiau? Kitus mokyčiau atsakė ji.—Kiek tai vargo susimažintų, jeigu žmonės
               daugiau žinotu!.. Bet iš manęs nieko nebus—atsiduso.</p>
            <p>Paskui, atsiminė savo žodžius, kaip jisai, savo mokslus pabaigęs, žadėjo sugrįžti
               pagelbėt jai mokyties ir darbuoties savo žmonių gėrybei. Ji mokys viso sodžiaus
               vaikus skaityti ir rašyti, ir neilgai trukus, ar bent jaunesniajai eiliai suaugus,
               nebeliks nei vieno kiemo, kur neskaitys knygų ir laikraščiu, ir draug su tamsumu,
               pranyks vargai ir nedorybės: nebeliks tų surūkusių trobelių, su skurliais užkamšytais
               langais; nebeliks girtuoklių, taip sunkiai žadančių daugeli šeimynų; nebeliks ir tų
               nuskurusių dažniausiai kaimo vagilių, tykančių svetimo daikto pasiglemžti vien dėl
               to, kad neišmano, kaip doresniu ir tikresniu būdu apsirūpint savo buitį. Kokia
               laiminga bus jųdviejų senatvė, viso to susilaukus! Kokios malonios, gražios svajonės! </p>
            <p>— Greit mane užmirši, i platesni pasaulį prasimušęs, gražesnes ir mokytas ponias ir
               paneles pažinęs; kitur prilips širdelė; verčiau tad nepasižadėti—pasakė tada ant-galo
               Marelė. </p>
            <p>Dabar tai visa gyvai stojo jam akyse. Taip: Marelės spėjimas išsipildė; jisai, i
               augštesnį pasaulį prasimušęs, susitiko gražesnių ir mokytesnių, bet ko buvo jos
               išmokytos?.. Kam galėjo būti nauda iš jų mokslo? Ar toksai tai mokslas, kokį dabar
               pasiekė vargdienė, apleista Marelė?.. O jis sugriovė jai ir sau gyvenimą pačiame
               jaunume... </p>
            <p>O rasit, ji dabar laimingesnė kita draugijoje? Gal-būt, kad atsirado, kas jai su
               pagalba atėjo?... Taip. Be abejonės taip. Kas-nors užėmė jo vietą. Marelė pati viena
               jokiu būdu nebūtu prisirengusi prie egzaminu. Ir sujautė, lyg būtu jam kas širdį
               įdūręs. </p>
            <p>Kas tai galėtų toksai būti, kurs užėmė jo vietą?—vėl ėmė žodyti ji klausimas.—Jaunas,
               patogus—vienas iš jo paties draugu, žinoma. Ir Marelė jį užmiršo... Užmiršo, arba gal
               dar aršiau: juokiasi iš jo augštojo susigiminiavimo... Tikėk tu žmogus
               moteriškėmis!.. </p>
            <p>Galutinai suširdęs, atsistojo ir ėmė sparčiai po kambarį žingsniuoti.— Turiu
               sužinoti! Kokiu-nors būdu turiu sužinoti! — kartojo patsai sau. </p>
            <p>Staiga, tartum jam kažin-kas atsakė: </p>
            <p>— Kam? Kokiu tikslu? Kam turi ją sekioti, lyg kokia šmėkla, iš grabo praeities
               iškilusi? Turi jau savo atskiras priedermes; kokią dabar gali sau bepripažinti teisę
               kliudyti jai darbuoties? Kokią iš to gali turėti naudą arba malonumą? </p>
            <p>— Tiesa—pritarė, kiek atsipeikėjęs—užmiršti reikia, išsižadėti. </p>
            <p>Vienok išsižadėt netaip buvo lengva: atminimai, vienas paskui kitą sekdami, draskė
               suvargusią jo širdį ir graužė sąžinę. </p>
            <p>Šitokiais įspūdžiais besikankinant, atėjo ir visa-ką išrišančioji devintinių diena.
               Dar gulėjo lovoje, kada įėjo i kambarį išeiginiais rūbais apsitaisęs senis Morkus,
               rimtas, persiėmęs dienos svarbumu. Pamatęs poną Petrą dar lovoje tebegulintį, sušuko: </p>
            <p>— Dėl Pono Dievo meilės! Tamsta dar tebeguli?!.. Juk pasivėlįsime!</p>
            <p>— Kur?—paklausė ponas Petras.</p>
            <p>— Kas tamstai? Argi užmiršai, kad šiandien mūsų nabaštiko devintinės? Bažnyčion
               laikas!</p>
            <p>— Aa! — atsikvošėjo ponas Petras. — Nesveika, kas galas, tai ir pamigau. Na,
               tuojau!</p>
            <p>Ir ėmė taisyties. </p>
            <p>— Tikrai tamsta šiandien kaip iš grabo išimtas. Rasit, verčiau būtu likties
               namie?</p>
            <p>— Ne, galva tiktai sunki kažin-ko; pereis.</p>
            <p>Stiprus pasibeldimas į duris pertraukė jųdviejų kalbą. </p>
            <p>— Kas?—paklausė ponas Petras.</p>
            <p>— Teta Eugenija klausia, ar ponas Petras veikiai išsiruoš?—pasigirdo už durą skardus
               Lydijos balsas.</p>
            <p>Merginos balsas galutinai išbudino poną Petrą iš svajonių prie dabarties: buvo jis
               ponios Eugenijos „Janickos“ vyras ir dėl žmonių akiu turėjo atlikti prisiimtą rolę:
               važiuoti drauge bažnyčion, paskui vaipyties ir šaipyties, kaip to reikalauja
               didžponiu įpročiai, priimdamas svečius; vienu žodžiu sakant, lyg ant virvelės
               tampomas tyčiulis, daryti viską pagal savo ponios pačios užgaidu, už ką bus
               aprūpinamas gardžiais kąsneliais ir minkšta šilta pastoge. </p>
            <p>— Tfu! — nusispiovė susipurtinę, net senis Morkus akyvai atsigręžė.</p>
            <p>— Kas tamstai? Ar bloga?</p>
            <p>— Et! Nemalonu sapną sapnavau...</p>
            <p>_ Teta Eugenija laukia ir prašo pono Petro pasiskubinti!—pasigirdo iš-už durų balsas
               Kodžio, gerokai bastelėjusio kumsčia ar gal keliu i duris. </p>
            <p>Ponas Petras buvo jau apsitaisęs, todėl, užsimetęs tik palitą ir pasiėmęs kepurę,
               išėjo į prieangį, kur jau ištikrųjų laukė gedulingai apsitaisiusi žmona. Prieš angą
               jau stovėjo privažiavusi karieta. Ponas Pertas padavė žmonai nors drebančią ranką,
               lekajus užvėrė dureles, ir nubildėjo. Visą kelią i vienas antrą žodžio neprakalbėjo,
               tik ponia Eugenija, nepapeiktinai apsitaisiusi pati, atsidėjus tyrinėjo vyro toaletą;
               nieko papeiktino nesuradus ir prie jo, nieko ir nepratarė. Karietai ties bažnyčia
               apsistojus, ponas Petras, pirmas iššokęs, vėl padavė žmonai ranką, ir priderančiai
               susikibę, Įėjo vidun. Įėjusi į bažnyčią, ponia Eugenija žvitriai apsidairė aplink ir,
               tartum įsitikiniusi, kad viskas yra kaip pridera, išsitraukė tyčiomis tam tikslui
               puikiai išdabintą skepetėlę, prisidengė ja akis ir nusviro ant vyro peties. Tame
               akimirksnyje prisiartino tetulė Malvina ir, pildydama savo rolę, rūpestingai suėmė
               priderančiai alpstančią seserėčią už antros rankos ir beveik nešte nunešė jau
               laukiančion jos vieton sėdynėse, kur nelaimingoji ponia Eugenija, tartum mėšlungio
               traukoma, ėmė nenumaldomai tampyties didžiu gailesiu, kiauksėdama ant viso bažnyčios
               rūmo. </p>
            <p>Pirmame akte gailesys nusisekė kuo-puikiausiai, nes, kunigo bažnyčioje dar nesant,
               buvo visiškai tylu ir visu susirinkusiųjų akis tuojau atsikreipė į verkiančią. </p>
            <p>Kiek toksai trukšmingas gailesys patiko mirusiam, sunku žinoti; tarpe gyvųjų
               pirmiausiai jo pasekmėmis nudžiugo patsai ponas Petras, nes, supuolus tetulėms ir
               artingesnėms pažįstamoms ponioms, galėjo sau kiek pasilengvint. </p>
            <p>Priešingoje bavnyčios pusėje matėsi pro žvakes išblindusiu, senoviško kirpimo
               ploščiumi apsivilkęs, sukta, stora lazda pasirėmęs, beklūpąs, žilas, plikas, ilga
               barzda senelis. Buvo tai mirusiojo dėdės Alfredo draugas—Sangaila. Jo lūpos krutinosi
               tylios maldos žodžiais. Veide žymėjo nieku nepergalimas, nuo senumo nunokęs rimtumas
               ir tikras krikščioniškas ramumas, — koki gali suteikt senatvėje tiktai dorai, be
               artimo skriaudos, praleistas gyvenimas. Iš augštyn pakeltu jo akiu aiškiai buvo
               matyti, kad neturėjo jis nei kokios abejonės pasimatyti su senu draugu tenai, kur
               baigiasi visa, kas tiktai turi pradžią. </p>
            <p>Jo užpakalyje klūpojo buvusi nabaštiko šeimininkė Teresa; dar toliau—kamerdineras
               Morkus. Šisai paskutinis niekaip negalėjo atitraukt akiu nuo ponios Eugenijos ir jos
               gailesio apsireiškimu. </p>
            <p>Neilgai trukus, atsiliepė signatūros varbelis, ir juodomis varsomis apsitaisęs
               kunigas išėjo mišios laikyti. Buvo tai senutis kunigas Jokūbas, tos pačios bendrijos
               narys, kaip ir mirusis ir senelis Sangaila. Pažeistas bepildydamas dūšių ganytojo
               priedermes mūšio lauke, nešiojo iki šio laiko neišlyginamą ženklą nuo kazoko kalavijo
               veide ir kairė ranka, kuria mėgino prisidengti, buvo be trijų pirštu. Dabar šit jam
               paskutinėj senatvėje prisiėjo paskutiniu patarnavimu teikties artimiausiam draugui. </p>
            <p>Prasidėjo pamaldos. Ponia Petrienė vis dar nesidavė numaldoma ir tampėsi, kvatojo,
               nusikukčiodama. Veltui tetulė Malvina pyle ant drapanų, ant skepetėlių ir kaišė
               uostyti tam tyčia prigamintus kvepalus ir uksusus. Pagalios, betgi, pati
               gailestingoji, pro pirštus į šalis žvilgčiodama, pastebėjo, kad tolimesnės ponios
               pradėjo viena kitai merkti ir tarp savęs šnibždėties, regimai, sulaikydamos juokus,
               įsikniaubdamos į rankmaustes ir nosines skepetėles. Susiprato perdaug perdėjusi ir
               aptilo. </p>
            <p>Pamaldoms pasibaigus, sujudo suoluose ponija. Pakilo ir ponia Petrienė, ir paduodama
               vyrui ranką:</p>
            <p>— Tikiuosi, kad nepadarysi man gėdos — tarė. — Atsimink ir neužmiršk, jog esi mano
               vyras ir šeimininkas ir pildyk savo priedermes.</p>
            <p>Tiktai išėjo iš bažnyčios, tuojau apsupo juodu būrys poniu ir ponu. Ponas Petras
               kloniojosi aplinkui, nebodamas, nei kam nei dėl ko, nes visu susirinkusiu ir
               nepažino. Tetulė Malvina su ponia Petriene, visiškai užmiršusios verksmus,
               trenksmingai čiulbavo su aplink susispietusiomis poniomis, artimesniai ir tolimesniai
               pažįstamomis, būk labai išsiilgusiomis mielos, brangios ponios Eugenijos ir dabartės
               nepaprastai prasidžiugusiomis, ją išvydus vėl. </p>
            <p>— Atjaunėjai, Ženia!—šaukė tetulė Hortensija.</p>
            <p>— Ką ir besakyt: penkiolikos metu panaite išrodo! — patvirtino artimesnioji gera
               pažįstama.</p>
            <p>— Kaip tau prie veido nesulyginamai tinka gedulingi juodi rūbai!—šaukė dar garsiau
               trečia. O visos pro viena kitą veržėsi keliomis eiliomis nubučiuoti, nes ir poniškoji
               elgsena-etiketa, kuri neleidžia viešose vietose bučiuoties, atleidžia tatai taip
               išskirtiname padėjime. Šiandien susirinkusiųjų poniu širdingieji jausmai staiga
               praturtėjusiai giminaitei prasimušė ypatingai gyva srove. Visu būriu palydėjo iki-pat
               karietos, ir tik durelėms užsivėrus, suskubo prie savųjų, ydant Įkandin nusekus
               paskui, pokyJin, ydant ten dar keliomis eiliomis išreiškus savo širdingą prisirišimą
               ir prielankumą.</p>
            <p>Šiandien ir ponai nepaprastai buvo širdingi ponui Pertui ir ant jo pakvietimo mielai
               suskubo atsakyti būsią: </p>
            <p>— Kaip gi, kaip gi. Laikome sau už mielą priedermę, ir joki reikalai mūsų nesulaikys
               nuo ilgesnio su mielu, gerbiamu ponu pasikalbėjimo, taip ilgai nesimačius.</p>
            <p>— Tada širdingai ačiū! — Lig mielo pasimatymo!</p>
            <p>Subildėjo daugybė tekinių, ir neilgai trukus, sekdami paskui svetymylius šeimininkus,
               visi sustojo priešais angą „seno ekscentriko“ kaip paprastai visi vadino mirusįjį
               Alfredą Girvaldį. </p>
            <p>Senai šituose rūmuose niekas nebebuvo matę tiek svečiu. O rasi, niekada; nuo to gi
               laiko, kaip juos nusipirko pono Alfredo nabaštikas,— nematė kuo-tikriausiai. Nuo to
               laiko čia nepertraukiamai viešpatavo mirtinė kapinyno tyla, lygu kas būtu čionai savo
               praeitį palaidojęs. </p>
            <p>Taip beveik ir buvo. Suvargintas taip neramaus gyvenimo ir metu, iš ištremties
               sugrįžęs, užsidarė namieje ir niekas nuotol gatvėje jo nepamatė. Ką veikė?—Tai buvo
               pastaptis ir artimiausiems žmonėms, ir veltui kiti stengėsi ištirti. Nekartą lankėsi
               pas nabaštiką su tokiais tikslais teta Malvina, Alfredo nabaštiko brolienės, ponios
               Petrienės motynos, jaunesnioji sesuo. Taip-pat ir pati ponia Petrienė, tada dar
               panelė būdama, po kelius kartus mėgino dėdės širdį užkariauti, arba tikriau—dėdulės
               delmoną, kada savame visuomet buvo pavojingai tuščia. Su ašaromis apsakinėjo tada
               mylimam dėdelei, kaip tai jau porą kartu prisiėję praleisti progą laimingai ištekėti
               vien dėl tos nelemtos priežasties, kad nebuvo ištekliaus pasitiekti tinkamus vienam
               ir antram pokyliui rūbu, kur tokia laimė galėjusi ją ištikti. Pirmą kartą pas
               pažįstamą grafienę, antrą—pas dar pažistamesnę kunigaikštienę. </p>
            <p>Neveizdint betgi visu tu graudulingu žinią; neveizdint dargi graudingiausios iš visu:
               kad gydytojai pripažinę pas ją pradžią melancholijos, suprazdamas viso to aiškiausią
               priežastį — stoką pinigu ir negalėjimą atsakančiai jauniems meteliams pasilinksminti,
               dėdulė Alfredas užjauzdavo taip-pat širdingais žodžiais, bet tuo ir pasibaigdavo.
               Paskutinį kartą ir visiškai atstūmė jaunos seserėčios širdį. Reikia, sako, tau
               pasirinkti patinkamą mokslo šaką ir tapti galų gale žmogumi: tada, girdi, pinigai
               patįs paplauks prie tavęs neieškomi, negaudomi. </p>
            <p>Argi ne biaurus žmogus? Argi geras, ypačiai tikras dėdė, kurs šitaip kalba ne mokslo,
               bet linksmybių trokšte ištroškusiai jaunai merginai? Stačiai neatsargus!... </p>
            <p>Tokiu ir panašiu būdu pono Alfredo nabaštikas atbaidė nuo savęs visas jaunąsias
               giminaites ir giminaičius. </p>
            <p>Tetulė Malvina taip-pat prie jo neturėjo širdies. Keletą sykiu pas nabaštiką
               apsilankydama, stengėsi „užvesti tvarką“, kaskart išrodydama jo šeimininkės Teresos
               nesuskaitomą daugybę nepataikumų ir, pagalios, dargi jos, kaipo svetimos...
               netikrumų. Šitame betgi paskutiniame klausime išėjo taip nesmagus su švogerio
               nabaštiku susikirtimas, kad nuotol jau nei nebesilankė. Atsirado tiktai prie lovos
               mirtinai susirgusio, „viską atleizdama, kaipo gera krikščionė“, nors ir nekviečiama. </p>
            <p>Užtai dabartės šeimininkavo visiškai savarankiškai, iškrėzdama visus kampus, išskyrus
               augštutinių porą kambarių, kur buvo knygynas ir gyveno senis Sangaila, ir kiekviename
               žingsnyje pasirūpino duoti senajai šeimininkei suprasti ir atjausti savo augštumą, o
               progai pasitaikius, ir skaudžiau atkeršyti už tai, kad „dėl jos priežasties neteko
               vietos širdyje ir namuose taip artimo giminaičio “.</p>
            <p>Pagalios atėjo ir ta karštai laukiamoji valanda: sutikus seserėčiai, pasisamdė tarnus
               kitus, senuosius gi abu tuojau atstatė, ydant, kaipo perseni ir prie seno jaunikio
               išbiurę, negadintu prie garbingu svečių tvarkos“. </p>
            <p>— Iki devintinių galėsite dar pabūti, paskui gi reiks atsisveikinti, nes matau, mums
               sunku bus sutikti. </p>
            <p>Bet šit atėjo ir laukiamoji devintinių diena, kurioje ištikrųjų prasidės čia tetulės
               Malvinos šeimininkavimas. Sunki būdama prie kiekvieno rimto darbo, pati ponia
               Petrienė, prie to nuo mažų dienų stokos lėšų suvaržyta, savo neapribotu troškimu
               laisvės ir linksmybių, — dabar su mieliausiu noru, žūt-būt, visą šeimininkavimą
               pavedė apsukriai tetulei, daugiau tokiu būdu pati glauzdamosi prie jos, nekaip
               priglauzdama tetulę prie savęs, iškilmingai prisižadėdama jos neapleisti. </p>
            <p>Bet reikia pripažinti, kad tetulė šią dieną pasistengė neapvilti mielosios seserėčios
               pasitikėjimo ir laukiamus svečius priėmė kaip geriau negalima buvo ir tikėties. Jau
               pirmieji šalti užkandžiai ir gėralai, kuriuos gražus sveteliai jau rado pagamintus,
               aiškiai rodė, jog apie tai pasidarbavo žinovė. Sulaukti pietai dar padidino visu
               pasigėrėjimą, taip kad įlinksmėjusi draugija gana greit užmiršo, jog tatai
               laidotuvės, ne vestuvės, ir suūžė linksmios trukšmingos kalbos, laisvi juokai ir
               toastai, linkėjimai meilingiems šeimininkams laimingiausios kloties, ilgiausio
               pagyvenimo. Net visada nejaukus ponas Petras, ši kartą įlinksmėjo ir pirmą kartą
               neatjautė neikokios prievartos šitoje draugijoje. </p>
            <p>Svarbu betgi pažymėti, jog ji taip išjudino, berods ar ne tikslingai ir tyčiomis
               prigerinta prie jo, be abejonės, žinoma ponioms prie vyru nepaprastai smalsi jauna
               našlelė. </p>
            <p>Iš karto nerimas ji apėmė, pastebėjus tokią kaimynystę, nes, tikrai sakant, išmanymo
               neturėjo, apie ką su jaunomis moterimis galima kalbėties. Bet jaunoji našlelė
               pasirodė jauki už abu ir greit pataikė jį išjudinti ir pradrąsinti. Buvo tai gera
               vyru lyties žinovė ir, persimetusi su kuo-nors pora žodžiu, tuojau nusimanė, kaip
               imties už tolesnio darbo. </p>
            <p>— Girdėjau, tamstos buvote sodžiuj?—užkalbino pati ji poną Petrą. Šiam paskutiniam
               tartumei sunki našta nukrito nuo pečių. Prakalbusios balsas buvo patraukiančiai
               skambus ir malonus.</p>
            <p>— Laimingas. Pavydžiu tamstai: prisikvėpavai tamsta grynu kaimo laukų oru, prisiėmei
               spėkų tolimesniam gyvenimui—tęsė toliau maloni kaimynė.—O aš tik svajoti apie tai
               tegaliu, nors dūšia alpsta, nors širdis traukia prie kaimo žaliumėlių.</p>
            <p>— Tamsta taip mėgsti sodžių?— paklausė ponas Petras.</p>
            <p>— Tiesiok myliu iš visos širdies.</p>
            <p>— Kodėl gi... Čia susilaikė ponas Petras, atsiminęs, jog nepridera viešoje draugijoje
               gilinties į ašmeniško gyvenimo paslaptis, bet maloni kaimynėlė, matyti, nepabijojo,
               nes, pastebėjus pono Petro susilaikymą, tyčiomis pasiskubino perimti nepribaigtą jo
               paklausimą.</p>
            <p>— Kodėl neapsigyvenu sodžiuje, norėjai tamsta patirti? Nenutaikytos moterystės
               santykiai ant to pakreipė, gyvenimo aplinkybės, Daug apie tai būtą kalbėti. Geriau,
               palikus tatai šalyje, pasinaudoti nors tuo, ką ir mums gyvenimas suteikė. Ne laikas
               svajoti apie tai, kas jau dėl mūsą praėjo. Geriausias daiktas—tai prietaikiai
               naudoties tuo, ką gyvanimas duoda dar turimu laiku.</p>
            <p>— Jeigu duoda—pastebėjo ponas Petras, papildydamas kaimynės stiklinėlę.—Taikosi
               kartais, kad vien atima ir atima, tik pamažu, ne iš karto pastebimai. Nuslegia ir
               atima dargi nekalčiausias svajones. Būna vėl priedermės...</p>
            <p>— Priedermės?!..—linksmai susikvatojo jaunutė našlelė.—Ka-ka-ka! Mano nuomone,
               priedermes prisiima ant savo kuprų tiktai visuomenės asilai ir ariamieji jaučiai.</p>
            <p>Ponas Petras užsikrėtė kaimynės juokais ir taip-pat laisvai prasijuokė. </p>
            <p>— Laiminga tamsta, kad taip nepasidavei tokiai negražiai visuomenės tvarkai ir
               sunkiam likimui.</p>
            <p>— Laiminga ir ne. Kaip kas laimę supranta. Kai apie mane, tai rasit, susipažinus kada
               arčiau, suprasi tamsta tikrąją mano žodžiu prasmę.</p>
            <p>— Laimingas būsiu tą valandą—švelniai atsakė ponas Petras.</p>
            <p>Šioj vietoje kilusis prie stalo sumišimas pertraukė jųdviejų kalbą. Atvyko
               nekantriausiai laukiamasis naujas svečias. Buvo tai notaras Vyga. </p>
            <p>Žmogus tai buvo jau pagyvenęs. Garsėjo netiktai kaipo nepaprastas savo teisiškųjų
               dalyku žinovas, bet sykiu — ir kaipo didis užsikepėlis, arba pedantas. Jam tatai
               Alfredo Girvaldžio nabaštikas pavedė viešai apskelbti paskutinę savo valią ir dali
               jos išpildyti pačiam asmeniškai. </p>
            <p>Ponas Petras skubiai pakilo iš savo vietos, nepaprastai mandagiai atsiprašė savo
               kaimynę ir prisiartino sveikinti atvykusiojo, ydant parodžius išaugšto jam paskirtąją
               prie stalo vietą. </p>
            <p>Ištolo pasveikinęs visus susirinkusius, ponas Vyga dar lygu ko ieškojo akimis.
               Suradęs pagalios ponią Eugeniją, prisiartino su šar manterija, ir tiesdamas ranką,
               pratarė: </p>
            <p>— Mudviejų, rodosi, esama senų pažįstamų. Atsimeni tamsta, kaip kitados pas dėdę
               nabaštiką viešėjai. Metų bus tai jau apie dvide...</p>
            <p>Čia ponia Petrienė apsipylė kaituliu, ką pastebėjęs ponas notaras, pasitaisęs,
               mandagiai ranka rodydamas, užbaigė. </p>
            <p>— Buvai tamsta tada—ot, šitokia mažiukė.</p>
            <p>— Taip, taip; labai man malonu; prašau betgi sėsties.</p>
            <p>Ir parodė netoliese laukiančią jo vietą, šalip pono Petro. </p>
            <p>Atsisėdęs parodytojoje vietoje ir nenustodamas žvalgyties, atsikreipė i šeimininką. </p>
            <p>— Gerbiamasis įpėdini! Dar trūksta vieno žmogaus: nematau kun. Jokūbo, o be jo—aš
               skaityti negaliu, nes...</p>
            <p>— Kun. Jokūbas niekur nesilanko—pasiskubino paaiškinti pana Malvina—todėl ir
               nekviečiau, nes maniau vien nesmagumą tuo padarysianti—užbaigė nuraudonavusi, nes
               ponas Vyga Įsispyręs žiūrėjo jai stačiai į akis.</p>
            <p>Kol pana Malvina nedrąsiai, akis nuleidusi, taisė stalo priedangstės kutelius, ponas
               Vyga vėl atsikreipė į poną Petrą. </p>
            <p>— Gerbiamasis įpėdini, ponai Petrai, pasiųsk tamsta, meldžiamasis, kunigo Jokūbo! Aš
               duosiu laiškelį. Čia ne juokai, nei tuščia apeiga, tiktai nabaštiko valios
               išpildymas—pridūrė keldamos iš sėdynės.</p>
            <p>— Tamstele, meldžiamasis, paskiau tatai galima būtų atlikti, o antra—kam tiek vargo?
               — suskubo tikrinti ir ponia Petrienė—Pasiųsime tarną ir pasakys žodžiu, o tuo tarpu
               pabaigtumėm pietus.</p>
            <p>— Atsiprašau! atsiprašau!—užsikirto senis notaras — pirmiausia visad pareiga.
               Palaukti turi vaišės. Einava, ponai Petrai!</p>
            <p>— Senas užsikepėlis! ekscentrikas! — sumurmėjo pati sau ponia Petrienė, susižvelgusi
               su tetule.</p>
            <p>Tetulė buvo dar labiau nerami. Įžeista buvo jos garbė, kaipo šeimininkės, todėl
               kaito, raudonavo, ir akyse žibėjo nepaslepiamas piktumas. </p>
            <p>Šis, palyginant su visuotiniu trukšmu, menkas susikivirčijimas nepraėjo nepastebėtas
               švytriu akeliu susirinkusiųjų poniu, ir tuojau ėmė į viena kitą vaipyties, tik-tik ką
               suturėdamos garsu juoką. </p>
            <p>Laišką taisykliškai surašius ir išsiuntus, sugrįžo prie viešo stalo ir ponas Petras,
               nepakantriuoju svečiu vedinas, bet nebesugrįžo jau jo senasis ūpas, kaipo ir namiškių
               poniu. Ponia Petrienė, nors meiliai šypsojo, prašydama svečius vaišinties, gana aišku
               buvo, jogei kas kita buvo labiau jos mintis užėmę. </p>
            <p>Pana Malvina taip-pat: lygu kas duris varstė, tuoj balo ir raudonavo pakaičium. </p>
            <p>— O kas čia per vyrukas?—paklausė ponas Vyga, prisiartinus prie jo jaunam ponios
               Petrienės, ar tikriau jos įgaliotosios ant viso-ko tetulės Malvinos priimtam lekajui
               su pusbliūdžiu. O kur dingo senis Morkus?</p>
            <p>Ponia Petrienė susižvelgė su tetule išnaujo, bet abidvi valandėlę tylėjo. </p>
            <p>— Netiko man ir turėjau pašalinti—trumpai atsakė pagalios ponia Petrienė.—Rodos,
               turėjau teisę?— pridūrė dar, no tai pasityčiodama, ne tai klausdama.</p>
            <p>— Ką tamsta sakai? Ar tai senosios nabaštiko šeimininkės Teresos taip-pat jau nebėra
               čionai?— lygu tyčiomis tyrinėjo senis notaras, keistai kažin-ko žiūrėdamas į
               šeimininkę.</p>
            <p>— Neprigudusi esu davinėti atskaitas iš savo asmeniško namu gyvenimo; imant gi
               taisykliškai, kaipo tiesi dėdės nabaštiko įpėdinė, rodos, turėjau teisę savo namuose
               elgties kaip tinkama.</p>
            <p>— Aa! Kaipo tiesi, todėl, žinoma, vienateisė ir pilnateisė Įpėdinė savo namuose! Tai
               visai kas kita: nežinojau ir nužemintai poniutę atsiprašau. Nieko nežinojau!—kartojo
               senis tryniodamas rankas.—Įpėdinė ir dar tiesi, no-no! Vis betgi norėčiau žinoti, kur
               yra senis Morkus ir Teresa; taip-pat pono San-gailos nematau tarp kviestųjų sveteliu,
               nors tatai buvo mirusiojo artimiausias draugas, beveik kaip brolis visame gyvenime;
               ar ir jo nebėra čionai?</p>
            <p>— Betgi aš visai nesuprantu, kam jie čionai visi reikalingi?—nebetvirtu jau balsu
               pasakė ponia Petrienė.</p>
            <p>— Suprasi tamstelė, veikiai suprasi...Ar negalima butu jų kaip-nors
               surasti?—atsikreipė senis nenuorama vėl prie pono Petro.</p>
            <p>Ponas Petras, lygu klausdamas, pažvelgė į žmoną, nežinodamas, kas beatsakyti. Visi
               susirinkusieji atkreipė akis į besiginčijančius, o senis notaras jau tiesiok
               nebepakenčiamai tęsė toliau. </p>
            <p>— Kokios permainos! Kokios permainos! Priėjęs prie angos tariausi apsirikęs,
               paklydęs. Graibausi žinomo, rodos, gerai skambalėlio—nėra!.. Kas per kipšas?
               žvalgausi iškabos, žiūriu pavardės, ir vėl akimis netikiu. Mirusis mano draugas, apie
               tamstą kalbėdamas, vadino tamstą visada Jonaičiu, čia gi matau parašą Janicka. Žiūriu
               vardo—vėl prietamsyj sužiūriu ka-žin-kaip Eu... En, ar kaip ten. O namai pagal vietos
               tie patįs! Ka-ka-ka! Nors tu seni pasiusk! Ponai Petrai! kaip tat yra? </p>
            <p>Tarpe svečiu pasigirdo sulaikomas ir nebesulaikomas ant šito priekaišto juokavimas.
               Ponas Petras balo ir raudonavo pakaičium. Pagalios buvo jau kažin-ką besakąs, bet
               pritrūko ir žodžių, ir žado. </p>
            <p>O senas nenumaldomasis notaras su įtimpa žiūrejosi į jo prieš laiką vystanti
               veidą.</p>
            <p>— Na, šituos klausimus galime palikti, bet kas bus su senaisiais tarnais ir su ponu
               Sangaila? Be jų aš neskaitysiu, ne!</p>
            <p>— Yra, yra visi! — nekantriai atsiliepė ponia Petrienė. — Suvadįsime visus, kada
               reiks; dabartės prašau pasistiprinti, meldžiu! </p>
            <p>Suskambėjo torieliai, šakutės, peiliai, taurelės ir kalbos pagarsėjo išnaujo. Ponas
               Vyga, senųjų Įpročiu, išskleidė pasišluostomają servetėlę visu plotu, pasikišo vieną
               kraštą už apikaklės, persikėlė su pagalba šakelių ir peilio iš paduoto pusbliūdžio į
               savo torielių gabalą viščiuko ir, atstūmęs toliau nuo delnu rankoves ir mankietus,
               suėmęs grynais pirštais už kauleliu, pradėjo pašnopuodamas valgyti, kaip tai
               paprastai valgo dar tvirti ir sveiki, bet jau antroje pusėje paskutinio šimtinės
               ketvirtdalio metu seniai. </p>
            <p>Ponas Petras vis dar jautėsi lyg priblokštas. Gėda jam buvo visu susirinkusiu ir
               atskirai kiekvieno, ypačiai to šalip sėdinčio ir taip skaniai kąsnojančio minkštą
               viščiukieną senio. Kuo jis galėjo pasiteisinti ir atsiginti?... Stačiai negalėjo nei
               akių pakelti, nei ko-nors iš valgiu praryti. Laimė dar, kad visi užsiėmė kitomis
               kalbomis ir niekas į jį labai nebežiūrėjo. Kaip paprastai, kiekvienas, vaišėse
               Įšilęs, laikėsi artimesnių pažinčių, pasiliuosuodamas vienkart apsiėjime. Staiga
               pajuto lengvą palytėjimą Į petį ir atsigręžęs susitiko įdurtas į save juodas akis
               užmirštos gražios kaimynės. Sėdėjo jinai šalip jo pati viena, niekieno
               neprakalbinama, neparaginama. Vėl jam širdis susispaudė draug iš gėdos, pačiam taip
               užsimiršus, apsileidus, na, ir pagailo apleistos gražios kaimynėlės. Kaip jinai
               gražiai, tikrai, taip keistai į jį žiūrėjosi, tartumei kažin-kaip, tūkstančius metu
               nematyta, miela, meili, širdinga sesaitė. Jos akis kalbėjo be žodžiu, o balta daili
               rankytė, kurios nepaprastą mažumą ponas Petras jau buvo pastebėjęs, dar vis gulėjo
               lengvai ant jo peties. </p>
            <p>— Ką?—pratarė ji šypsodama— pajėgu trūksta? Matai tamsta, ar ne tiesą aš sakiau?
               Gaila man tamstos. Tikėk manim: tai prietarai—vieni tik prietarai tamstą varžo ir
               spaudžia. </p>
            <p>— Ką gi daryti? — tyliai paklausė ponas Petras.</p>
            <p>— Ką daryti? Pasipurtinti gerai ir nusimesti nuo savo pečių bereikalingą, nenaudingą
               sunkenybę.</p>
            <p>Ponas Petras labiau pažvelgė kalbančiai į akis. </p>
            <p>— Tamsta man nepermanoma, kaip sfinksas—tarė nuraudonuodamas, lygu keliolikos metu
               mergaitė.</p>
            <p>— O tamsta man esi ir gaua lengvai suprantamas: varginga siela, varginga širdis. Esi
               likimo auka, o likimas be gailystos, jeigu užtinka sau palankią auką.</p>
            <p>— Argi su likimu galima kovoti? —paklausė ponas Petras.</p>
            <p>— Be jokios abejonės. Netiktai galima, bet ir reikia; o kas tikrai ir sumaningai
               stengiasi, tas neretai ir pergali, ir liekasi nepriklausomas.</p>
            <p>— Ką gi tamsta sakai apie priedermes prieš tėvynę, visuomenę, prieš išauklėjusią
               tamstą giminę?— paklausė ponas Petras.</p>
            <p>Gražioji kaimynė ėmė juokties balsu. </p>
            <p>— Klausyk, tamsta! Ar nesi tamsta vienas iš seno padavimo apsakinėjamųjų „septynių
               brolių miegančiu”?</p>
            <p>— Kodėl?</p>
            <p>— Todėl, kad mūsų laikais dar tamsta svojoji apie taip senus, senai jau supelijusius
               siekinius. Kur tamsta tiek amžių pragyvenai, kad taip atsilikai nuo dabarties?
               Tėvynė? Visuomenė? Šeimyna? Ka-ka-ka! Kaip tatai juokingai skamba mūsų gyvo prokylio
               laike!</p>
            <p>— Nepripažįsti tamsta?</p>
            <p>— Žinoma, ne. Yra tai pančiai, kuriais žmogus apsipainiojęs nustoja būti žmogumi, nes
               nustoja laisvos savistovybės ir savarankybės. Linkiu ir tamstai kuo-greičiausiai tais
               visais prietarais nusikratyti.</p>
            <p>— Kam gi tada gyventi? — pastebėjo ponas Petras.</p>
            <p>— Kam gyventi? Koks tamsta.. bent pasakysiu, juokingas. Kam gyventi? Ka-ka-ka! Kam
               gyventi? Tai tikrai įdomus klausimas.</p>
            <p>— Na, perspėju tamstą, kad aš gilių disputų, pergilių protavimų nemėgstu, todėl ir
               šitą geriau jau pabaigkiva. Geriausiai viskas pertikrinti palytimuoju gyvenimu.
               Ketvirtadieniais paprastai priimu svečius; jeigu tamsta nori pažint kiek-nors
               naujesnio gyvenimo, prašau apsilankyti bent į vieną lekciją gyvenimo dėl
               gyvenimo!</p>
            <p>Ponas Petras linktelėjo galvą. </p>
            <p>Jeigu tiktai laikas leis—pridėjo, pažvelgęs, kur sėdėjo pati. </p>
            <p>— Kodėl tamsta nesakai tiesos? — paklausė šypsodama ponia Elena (Tuo buvo vardu
               gražioji ponia).</p>
            <p>Ne, visai ne — ėmė teisinties. — Pas mus dabartės tiek visokiu reikalu... </p>
            <p>— Vienok tamstos žmona, neatsižiūrėdama i tamstą ir tą trūkumą laiko, priėmė mano
               pakvietimą. Tamsta, matyt, tvirtai laikais senų prietarų ir, neįgalėdamas uždėti
               jungo žmonai, pats sau susitverei išsvajotą.</p>
            <p>— Visai ne...</p>
            <p>— Ponai Petrai!—pertraukė besimezgantį naują ginčą senis notaras, su iškimšta burna
               persikvempdamas net pro du žmogų. —Ponai Petrai! O gi dar vieno žmogaus mums
               trūksta!</p>
            <p>— Ko tokio? — paklausė ponas Petras.</p>
            <p>— Daktaro, daktaro nėra! —šaukė senis, pagalios prarijęs kąsnį.</p>
            <p>— Aa! Reikėjo gi tai taip užmiršti! Senatvė, ot kas!—pamojo ranka ir prisikrovė
               torielaitę virintu uogų.</p>
            <p>Ponas Petras krankštėjo tiktai, nenumanydamas, ko atsakyti. </p>
            <p>— Krankšk tamsta, nekrankšk, o daktaras čia turi būti. Nabaštiko tokia buvo valia, ir
               aš kitaip neskaitysiu.</p>
            <p>Ponia Petrienė pečius tiktai kilnojo. Netiko jai dar nauja kliūtis, nors ir stengėsi
               pagalios ją juokais apversti. </p>
            <p>— Man rodosi, liudytoju jau pakaktinai; ligonių nėra, ar negalima būtų apsieit ir be
               gydytojo. Nesuprantu.</p>
            <p>— Jei nesuprantama, tai aš paaiškįsiu—atsiliepė ant to notaras, jau pabaigęs valgyti
               ir šluostydamos savo šiurkštus ūsus. — Taikosi gana dažnai, kad mirusiojo išreikštoji
               paskutinė valia nesutinka su pageidavimais ir reikalais įpėdiniu ar artimiausios
               giminės, todėl, pilnai taisykliskai darant testamentą, kviečiamas būna ir mirusį
               gydžiusis gydytojas, kad paliudytu, kilus nesusipratimams, kad nabaštikas, testamentą
               darydamas, buvo tikrai blaivus ir sveiko proto. Kitaip, kam tiktai nepatiktu,
               kiekvienas kiek-nors teisėtas niekšas gali testamentą suardyti; o čia, atsiprašom,
               tinka netinka: dietum et peractum: pasakyta ir pabaigta, atlikta.</p>
            <p>— Ot, kam man reikalingas daktaras; kad tuščiomis burnos neaušinus. Nors akte ir yra
               parašas daktaro, tegu būna ir jis čia po akiu; tegu girdi jis kitus ir jį kiti, kas
               panorės, ir tegu tą parašą visiems girdint pripažįsta tikru.</p>
            <p>Ponia Petrienė nusišypsojo. </p>
            <p>— Tas atsargumas čionai, man matosi, visai ne vietoje. Įpėdinės artimesnės už mane
               nėra, prie to kiti giminės gana turtingi, ir...</p>
            <p>— Gal-būt, gal-būt. Aš tu artimesniųjų aplinkybių nežinau. Ot, mano metų žmonės pratę
               pasivaduot gyvenime mužikiškomis patarlėmis, o dvi iš jų, kaip norint prastos, labai
               dažnai gyvenime kartojasi: viena apie iššautąją kulipką, antra, dar prastesnė — apie
               kepamąją ropę.</p>
            <p>— Visas beveik musų gyvenimas susideda iš visai netikėtų atsitikimu. Taip ir čia: kas
               artimiausis Įpėdinis, rasime akte. Ne vieni kraujo ryšiai žmones tesuartina,
               gerbiamoji ponia!</p>
            <p>— Kaip tat?—net užsikvėpdama paklausė ponia Petrienė, mainydama spalvas veide.—Kaip
               tai? Argi...</p>
            <p>— Kasime viską surašyta akte. Rasime ir suprasime, be abejonės. Ten parašyta viskas
               aiškiai. Tik štai dviejų žmonių dar trūksta.</p>
            <p>Ponia Petrienė prikando lupas ir, apsimetusi esanti rami ir nieko nebojanti, pradėjo
               kalbėties su šalip sėdinčia viešnia apie pašalinius dalykus. </p>
            <p>Pietus tuo tarpu jau krypo pabaigom Viduryje stalo pasirodė saldaininė piramida,
               išdailinta, kaip Eifelio bokštas, ir negalės visokiu cukreliu ir pyragaičių.
               Atkaišiojamų butelių pukšnojimas dar pakėlė svečių ūpą, ypačiai vyru. Kilo garsesnės
               kalbos, smailažodžiavimai, toastai. </p>
            <p>Pačiam didžiajam trukšmui prabildėjus, pasirodė staiga tarpduryje ir daktaras su
               kunigu. Ponas Vyga, kaipo senai juodu pažįstąs, pakilo susitikti ir pristatė visiems
               kitiems. Tada pakilęs ir ponas Petras susisveikino ir pakvietė prie viešo stalo.
               Kunigas Jokūbas, atsisakęs nuo visų skanumynų, prisėdęs šalip senio notaro, užvedė
               kažin-kokią labai, matoma, juodu užimančią kalbą, bet daktaras, išgėręs stiklinėlę
               vyno, paprašė greičiau baigti reikalą, teisindamos slaugomų ligonių reikalais.
               Notaras tuojau atsistojo. </p>
            <p>— Garbingi ponai! Pavalgėme ir atsigėrėme — saldumynai nepabėgs. Laikas jau
               pažiūrėti, kas rašte stovi. Ir gerbiamasis daktaras skubinasi, ir manęs laukia kiti
               darbai, ir kun. Jokūbo silpna sveikata neleidžia ilgai viešėti. </p>
            <p>Visi subruzdo tuštinti paskutinius stiklelius, ir vos porai minučių praslinkus, jau
               didžioji pusė susirinkusiųjų susispietė aplink senį notarą gretimajame salione. Ponia
               Petrienė su neapleidžiančia jos tetule susėdo kitų priešakyje. </p>
            <p>Ponas Vyga pirmučiausia išsitraukė auksuotais lankeliais apsodintus akinius,
               prašluostė juos nosinės skepetaitės kampu ir, įsitikinęs prieš žiburį, ar jie
               šviesus, užsidėjo ant nosies, išsitraukė iš kišeniaus didoką su antspaudu užtaisytą
               pakietą ir... apsidairė. Iš vienos jo šalies sėdėjo kun. Jokūbas ir daktaras, iš
               antros stovėjo ponas Petras; priešais sėdėjo ponia Petrienė su teta Malvina. </p>
            <p>— O kur ponas Sangaila? Kur senis Morkus su Teresa? Čia nėr juokų ir viskas turi būt,
               kaip raštas reikalauja. Kam nepatiks, turi teismo kelią pasiieškot savo skriaudoms
               paskui. Jei nėra visų akte paminėtųjų žmonių, man nėra ko daugiau čionai beveikti. </p>
            <p>Bet dar seniui besiširdijant, prasivėrė duris iš karidoriaus ir Įėjo ponas Sangaila,
               o paskui jį Morkus ir Teresa. Ponas Petras tuojau priėjęs maloniai paspaudė ponui
               Sangailai ranką, kaipo geram ir gerbiamam pažįstamui, iš ko ponia Petrienė su tetule
               nemažai nusistebėjo. Ponas Sangaila, iš savo pusės, bičiuliškai susisveikinęs su
               notaru, kun. Jokūbu ir daktaru, atsisėdo greta tetos Malvinos. </p>
            <p>— Sveikas drūtas, seni Morkau! No, ką? Nesusigyveni su nauja ponija, ar ką? Kur
               besidaužąs, kad nesimatyti? — bičiuliškai teiravosi ponas Vyga.</p>
            <p>— Tur-būt, kad jau persenas esu jauniems, gerbiamasis pone— atsiliepė senis.</p>
            <p>— Na, tai šiuo tarpu matai to gerumo, kad nebesi jau tarnu šiuose namuose. Sėskis
               tada, meldžiamasis! Sėskis ir tu, gerbiamoji Teresa! Prieš įstatymus visi turi būti
               lygųs.</p>
            <p>Šalip pono Sangailos, kiek pasidavęs užpakalin, rimtąi sau atsisėdo Morkus ir šale jo
               Teresa. </p>
            <p>Ponia Petrienė pasisuko tik kėdėje, sučiaupė lupas ir tylėjo. </p>
            <p>Senis notaras dar kartą apsidairė aplink, ir matydamas visus reikalinguosius esant
               vietoje, atsistojo ir atplėšė makštį. </p>
            <p>— Prašau — pratarė—visu susirinkusiųjų atsidėjus išklausyti paskutinę valią mirusiojo
               Alfredo Girvaldžio, išreikštą štai čia turimajame notarijaliniame akte.</p>
            <p>Visi nutilo ir akis įdūrė į skaitytoją, o senis nieko nelaukdamas, ir pradėjo. </p>
            <p>,,Petrapilės miestas, tūkstantis aštuoni šimtai devynios-dešimtaisiais metais, ir
               taip toliau, aš, Petrapilės notaras St. VI. Vyga ir t.t. buvau pakviestas drauge su
               čion esančiais liudytojais, bajoru VI. Eug. Sangaila ir daktaru B. A. Bajazetu į
               namus sergančio bajoro Alfredo Tautvylaičio Girvaldžio, kame tasai bajoras A.
               Girvaldis išreiškė norą palikti notarijaliniu aktu išreikštą paskirstymą savu trūsu
               įgytu savo turtu. Buvusis prie to A. Girvaldžio nabaštiką gydžiusis gydytojas,
               čion-pat esąs daktaras B. A. Bajazetas, pripažino, kad liga netrukdė ligoniui tai
               atlikti sveiku ir pilnai blaiviu protu. Po to buvo surašytas aktas, šiais paties
               sustatytojo žodžiais:</p>
            <p>Aš, Lietuvos bajoras, Tautvilo sūnus Alfredas Girvaldis, jauzdamas prisiartinant
               mirtį ir rūpindamasis, ydant sunkiu mano paties trūsu ir vargu sutausotas turtas
               nenueitų niekais, paskirstau viską šitokiu būdu: </p>
            <p>1. Biblijoteka ir pora šalimai esančių kambarių liekasi asmeniška nuosavybė laisvai
               iki gyvos galvos apsigyventi ir valdyti pagal mūsų pačių sutarties ir įneštos mano
               bendro VI. Eug. Sangailos sumos. </p>
            <p>2. Kita pora ten-pat esančiųjų kambarių su virtuve turi likties taip-pat laisvai iki
               gyvos galvos apsigyventi Morkui Čiapui drauge su jo žmona Teresa. </p>
            <p>Čia pasigirdo nekantrus ponios Petrienės pažymėjimas: — „to betruko“. </p>
            <p>— Prašau išklausyti!—perspėjo notaras ir tęsė toliau. </p>
            <p>3. Jeigu Morkus Čiapas su savo žmona Teresa įsimanytų šituos namus apleisti ir
               išsikraustytų, tada jam turi būti atolyga išmokėta du tūkstančiu gyvais pinigais.</p>
            <p>— Duosiu, duosiu ir tris, kad tiktai greičiau išsikraustytų—pasigirdo vėl sakant
               ponią Petrienę. </p>
            <p>Vis kiti klausytojai laikėsi pritinkamai, tyliai. </p>
            <p>— Prašau išklausyti. Jau tai senai yra pritirta, kad su dosnumu nereikia skubinties,
               kol niekas nereikalauja—pasakė dabar notaras ir tęsė toliau.</p>
            <p>4. Dešimtį tūkstančių gyvais pinigais pavedu tuojau išmokėti Petrapilės vargdienių
               lietuvių prieglaudai.</p>
            <p>5. Gerai pažindamas klaidingą išauklėjimą ir klaidingus palinkimus savo brolėnaitės
               Eugenijos, kaip lygiai darbštumą ir rimtą būdą jos vyro, Petro Jonaičio, likusias
               keturias-dešimtis tūkstančių kapitolo, kaipo ir šiuos namus su sodu—palieku savo
               brolėnaitės Eugenijos vyrui, Petrui Jonaičiui, su ta sąlyga, kad namus ir sodą,
               išsikrausčius laisvu noru, arba mirus draugui ir bičiuliui mano Sangailai ir
               atsilyginus su Morkumi ir Teresa, pasiimtu neskirscomon nuosavybėn, nuo kapitolo gi
               savo naudon apverstų nedaugiau pusės gaunamojo iš banko palūkio, antrąją pusę, arba
               daugiau, o niekad ne mažiau, apverstų naudai bundančios Lietuvos tėvynės, su kuria aš
               patsai nespėjau atsilyginti už išauklėjimą. Ta antroji dalis turi būti išleidžiama
               naudingoms lietuviškoms knygoms spauzdinti, naudingiems visuomenei lietuviškiems
               laikraščiams ir mokykloms šelpti. Teisingo šių sąlyga išpildymo prižiūrėtojais“
               statau kol gyvą esantį savo draugą VI. Sangailą, o jam mirus, išvardytas teisėtas
               Lietuvos tėvynės įstaigas.</p>
            <p>Pradėjus šitą paskutinį skvrių skaityti, ponia Petrienė pakaičium blyško ir kaito;
               prie paskutinių gi žodžiu galutinai įtempti dirgsniai pasileido: styptelėjo nuo
               kėdės, ir sušukus laukiniu balsu, krito tetules Malvinos prieglobstin, pirmą kartą,
               gyvenime nualpusį ištikrųjų. </p>
            <p>Pritrūko spėką išlaikyti, taip staiga sugriuvus tiekui šviesią, gražiu vilčių. </p>
            <p>Nemažiau pasipiktinusi tokiu apvilimu tetulė, puolėsi nuskriaustos mieliausios
               seserėčios gaivinti ir pagalios pagavo plūsti. </p>
            <p>— Ką tasai beprotis padarė!— šūkavo aimanuodama. — Och, och! Dievuliau, Dievuliau!...
               Ponai! aš, kaipo buvusi prie sergančio Alfredo nab ištiko iki pačio mirimo, galiu
               paliudyti, jog ligonis jau senai turėjo nusilpusi protą, nuolatai kažin-ką klejojo,
               ir čia akte turi būti... ne kitaip, tiktai apsirikimas.</p>
            <p>— Atsiprašau! atsiprašau!—pertraukė užginčydamas gydytojas.— Ir aš kasdien lankiausi
               pas nabaštiką sergant ir, kaipo tikresnis žinovas, turiu garbę dar tikriau paliudyti
               ir Įtikinti, kad nabaštikas, jeigu klejojo, tai per sapną, kas pasitaiko ir
               sveikiausiam žmogui; ištisai gi imant, buvo visai blaivus iki paskutinės beveik
               valandos; sustatant gi šitą notarijalinį aktą, buvo pilnai blaivus ir dargi gana gero
               ūpo, ką aš prie to būdamas ir patvirtinau savo parašu pačiame akte, kame gali
               kiekvienas, kas nori ir supranta, įsitikinti savomis akimis.</p>
            <p>Su pašauktų tarnų pagalba ponas Petras su teta Malvina pernešė apalpusią į kitą
               kambarį, kur tetulė suskubo pasisavinti sau viena teisę gaivinti. Paprašius visus
               kitus išeiti, uždaužė duris ir užsirakino. </p>
            <p>— To betrūko!.. To betrūko!— kartojo patsai sau prasmugėje atsistojęs ponas Petras,
               sunkiai susirūpinęs taip netikėta permaina.</p>
            <p>— Kuo taip tamsta susirūpinęs?—staiga prabilo šalip nejučiomis prisiartinęs Morkus. —
               Drąsos tik ir tvirtumo, ir viskas bus gerai.</p>
            <p>— E!—pamojo ranka užkalbintasis.—Kažin, kaip tai pasibaigs?— tarė lyg su baime, lyg
               su abejojimu, rodydamas užrakintas duris, už kurių buvo užsidariusi tetulė su
               žmona.</p>
            <p>— Jau iš šitos pusės gali tamsta nebijoti nieko. Ketverge nuo paties ryto tamstos
               jausminga žmona bus sveikutė, kaip žuvelė.</p>
            <p>— Kaip tai? Nesuprantu.</p>
            <p>— Taigi, juk ketvergo vakarą pakvietė gražioji baronienė Elena, o tokiam vakarėliui,
               kaip tenai, reiks toaletą gaminties nuo-pat ryto. Nebus laiko ilgiau liginties.</p>
            <p>Ponas Petras, ištaręs, kad reikia grįžti prie svečiu, pasisuko eiti, bet senis,
               atsiprašydamas, sulaikė už rankovės. </p>
            <p>— Dar žodelį norėjau pasakyti.</p>
            <p>— Ką tokio?</p>
            <p>— Atsiprašau, jeigu perdaug lendu į akis. Senas esu, prašau dovanoti! Norėjau dar
               apsaugoti: būk tamsta, meldžiamas, atsargus prie tos gražiosios baronienės. Tai yra
               žmogus, kad ir garsios, bet tamsokos garbės. Šilkais ir auksu viskas dengiama, o
               iškur tie auksai ir šilkai, niekas netyrinėja, nes ten susispiečia daugiausiai tokie
               žmonės, ar tikriau tokie siekiai ir tikslai, kokie negauna prieglaudos kitu ponių
               salionuose. Ne vienas jau žmogus tikresnis prarodo ten netik sveikatą ir turtus, bet
               ir gyvybę.</p>
            <p>— Neesu vaikas ir nesuprantu, kam tamsta man tatai apsakinėji, ir dar su tokia
               paskuba.</p>
            <p>— Ot, šiaip, dėl viso-ko. Senatvės silpnumas. Meldžiu atleisti! </p>
            <p>Kada sugrįžo ponas Petras į salioną, tuojau visi apspito klausti, kaip laikosi
               ligonė, kas per priežastis? </p>
            <p>Ponui Petrui, užsimąsčiusiam ir užsisvajojusiam apie senio Morkaus žodžius, apie
               kuriu pataikumą ir tikrumą negalėjo abejoti, ir apie gražiąją baronienę, šitie svečiu
               paklausimai taip buvo netikėti, kad nesusiprotėjęs paklausė, iš savo pusės,
               pasistebėdamas, apie kokią ligonę kalba? Pagalios, atsipeikėjęs, pasiskubino visiems
               paaiškinti, jog žmona esanti nervinga ir taip su ja neretai atsitinką. O akimis
               žvalgėsi aplinkui po salioną gražiosios savo kaimynaitės. </p>
            <p>Nebebuvo jau. Matomai, kilus sumišimui, pasinaudodama proga, suskubo išeiti, ydant
               nepasirodytą perdaug viena. Vienok ponui Petrui vis dar tebestovėjo akyse jos tartum
               ne šio pasaulio skaistumu šviečiąs veidelis; dar vis taip, rodės, nekaltai ir
               mandagiai tebežibuliavo, nors taip brangus jos tirštuose plaukuose diemantų ir aukso
               Įpintas vainikas. Beveik nejučiomis atsisveikino su visais išeinančiais svečiais.
               Laimė, kad teisino ji ir be to nepaprasti dienos santykiai. Norėjo, stengėsi sutuopti
               atidžią į tai, kas dedasi aplinkui, o mintis vis dėlto atspariai grįžo prie to-pat
               malonaus reginio; vis tebejautė ant savo peties lengvutį lytėjimą jos dailios, mažos,
               tartumei dailininko dirbtuvėje ištekintos rankelės; vis dar tebeskambėjo jam ausyse
               jos malonus, širdingas balsas; vis dar tebejautė bičiuliškai į save įsmeigtas jos
               tamsias akytes. </p>
            <p>„Bėdina širdis! Bėdina sielai!“— dar vis tebeskambėjo jo ausyse jos ištarti žodžiai. </p>
            <p>Lygiai beveik nejučiomis priėmė iš notaro ranku akto kopiją ir patsai dabar
               nepataikytų pasakyti, ką jam besveikinamas atsakė. </p>
            <p>Tiktai seniui Morkui priminus, susiprotėjo pakviesti svečius atsigerti dar arbatos.
               Bet visi paeiliui atsisakė, matydami taip susmukusį šeimininko ūpą. </p>
            <p>Senis notaras, Morkaus apvalkstomas, jam kažin-ką kalbėjo apie žmonos dėdės
               nabaštiką, o jis girdėjo ne kalbėtoją saviški, bet gretimai lekajaus apvalkstomas
               ponias. </p>
            <p>— Kas jai pasidarė? — klausė viena.</p>
            <p>— Na, kaip sau nori tamstele, juk perdidis susijudinimas kad ir tvirčiausiems
               nervams, taip vienu akies mirksniu sugriuvus visoms gražioms svajonėms.</p>
            <p>E, apsukri Zenytė: apsisuks aplink savo Petreli. Su tokiu minkštu avinėliu bepigu.
               Antai gražiulė baronienė, tiktai pasirodžius, jau apglostė. Bet kur ji? </p>
            <p>— Tuojau išsiskubino, tiktai apalpus širdingajai šeimininkei. Ir taip pasistebėti juk
               galima ir drąsai ir kantrybei. Juk nei viena iš susirinkusiųjų ponių jos nei
               nepakalbino. Ką būtų beveikusi, šeimininkams pasitraukus. Dar laimė, nors susiprotėta
               buvo vyru tarpe pasodinti.</p>
            <p>Taigi turėjo laisvę meškerioti. </p>
            <p>— Ir, rodosi, šį-tą jau susimeškeriojo. Klius dar viena auka Veneros aukurui.</p>
            <p>Ponas Petras, neišsilaikęs sukosėjo. </p>
            <p>— Še-še! Sitai ir jisai pats!— persispėjo kiek pervėlai viena iš kalbančiųjų. Paskui
               atsikartojo didelės mandagumo varžytynės, katrai pirmutinei peržengti slenkstį.</p>
            <p>— O kur tai taipos netikėtai pražuvo mūsų sirena? — pasigirdo balsas ponu tarpe.</p>
            <p>— Pajutai tamsta, kad tru ksta?—susijuokė antras.</p>
            <p>— E-e-e! Atleidžiau jau bankierui Eisendorfui. Tepasimaudai žydiškame aukse-sidabre.
               Perdaug jau gudri, o mūsų tarpe kalbant, jau kiek perdaug nusidėvėjusi. Ne pavasario
               jau tai žiedelis — prietyliai kalbėjo vyrai, atsižvalgydami kaskart į moterų
               kambarėlį.</p>
            <p>Ponas Petras jau porą kartu tik-tik patsai neįsimaišė į tą kalbą ir vos paskutine
               nuovoka susilaikė, ydant kokiu neatsargiu žodžiu nedavus pamato naujoms kalboms, o
               rasit, ir apkalboms nelaimingos, apleistos moteries. Savoje nuomonėje jau buvo
               tvirtai nutaręs, kad ponia Elena buvo daugiau neatsargi, nekaip kalta. Kalta negu
               tame neatsargume ir ne užtektiname visuomenės pažiūrų guodime.</p>
            <p>— Moteris paprastai nekenčia kiekvienos išsiskirtinai gražesnės, o vyrai?... Vieni
               galėjo piktai liežuviauti už kokį-nors nepasisekimą, kiti be atvokos Įtikėti ir
               niekšiškai nebūtus daiktus plėtoti. Ar maža kada ir kur taip atsitinka. Teismai ir
               advokatai žino tokių santykių negales. </p>
            <p>Išlydėjęs paskutinius svečius, lengvai atsiduso ir sugrįžo į valgomąjį. Pajuto
               troškulį ir prisipylė stiklelį vyno. Stiklelis pasirodė mažas ir vynas šlykščiai
               saldus. Apsižiūrėjo, kad tai ponių. Susiieškojo didesnę taurę, susirado buteli
               maderos ir prisipylęs išgėrė dviem gurkšniais iki dugno, ir ėmė tarp stalų
               žingsniuoti. Išbaigęs šitą, susirado dar stiprios malagos pusbutelį ir vėl gėrė. </p>
            <p>Nuo to gėrimo troškulys dėlto nesimažino, tiktai kaskart keistesnės mintis ūžė
               galvoje. Jau dabartės be jokios drovos būtu su kumsčia baudęs kiekvieną, kurs būtų
               išdrįsęs pasakyti prie jo blogą žodį ant gražiosios kaimynaitės, nes, be jokios
               abejonės, visi, lyg susitarę, tyčiomis plėšė šlovę, draipstė niekuo nekaltos
               moteriškės vardą. </p>
            <p>Išbaigęs ir šitą, sunkiai atsikėlė nuo kėdės ir nebetvirtom jau kojom išėjo į savo
               miegamąjį kambarį, kur nenusitaisęs parkrito į lovą. Ilgai gulėjo, plačiomis
               žiūrėdamas be nuovokos i ertvę. Akyse maivijosi matyti šiandien reginiai, kolei vynu
               nusilpnintoje nuovokoje nesusimetė viskas į vieną sunku, varginantį sapną. Blaškėsi
               per miegus, kažin-ką keikė, grasė, klejojo, lyg karštinės apimtas, be sąmonės ir be
               tvarkos. </p>
            <p>Senis Morkus nematomai, nežymiai iš šalies stebėjosi į savo poną ir bičiulį visą
               vakarą. Ir dabar, užėjęs kambaryje tebedegančią žvakę, atsistojo lovos gale ir
               stebėjosi ir klausėsi. </p>
            <p>— Nelaiminga moteriškė. Negali būti. Nušausiu kiekvieną, kaip šunį. Sprandą nusuksiu,
               kas išdrįs ant jos blogažodžiauti. Užmušiu, kaip šunį! </p>
            <p>Senis klausėsi, lingavo galvą ir pyktavo. </p>
            <p>— Pasisekė. Suknabdinai nagus, šėtone, bet mano galva tame, kad nenuneši. Neužleisiu
               aš tau tos aukos, taip Dieve padėk!</p>
            <p>Matydamas vis besikankinantį sunkiais sapnais, ėmė judinti už peties ir pribudino.
               Ponas Petras atmerkė akis ir veizdėjo, neatvokdamas, kaip ir kame beesąs; paskui,
               pašokęs, atsisėdo. Buvo visai blaivus: sunkus sapnas išvargino ir iščiulpė vyno
               garus. </p>
            <p>— A-a! Kodėl tamsta nemiegi? Ar jau vėlu?</p>
            <p>— Atėjau užgesyti žiburio. Ot, senas papratimas. Bet tamsta, ponai, sergi. Leisk
               padėt nusitaisyti!</p>
            <p>— Ačiū, ačiū! Gėdos man tamsta nedaryk, Ot, perdaug išgėriau, ir visa liga. Tiek
               žmogaus džiaugsmo šitame ašarose skęstančiame pasaulyje, kiek retkarčiais bent žmogus
               pasilinksmini.</p>
            <p>— Nepaprastas sugalvojimas!— susijuokė senis.—Bet iškur tamsta ji iškasei, nes man
               rodosi, ne tamstos galvoje tokia tvarka užsimezgė.</p>
            <p>Ponas Petras, nieko neatsakydamas, pradėjo vilkties, o senis tęsė savo toliau. </p>
            <p>— Kiek tamstą ikišiol pažinau iš mirusiojo mano pono pasakojimu, tamsta būtum kitaip
               tame dalyke išsireiškęs.</p>
            <p>— No-no! Įdomu patirti — pratarė šypsodamas ponas Petras.</p>
            <p>— Pats būtumei pasakęs, kad tiek mūsą laimės šitame pasaulyje, kiek kam kitam, arba
               visuomenei gero suspėjame padaryti. Ar liepsi tamsta užpūsti žiburį?</p>
            <p>— Prašau užpūsti.</p>
            <p>— Labos nakties, ponai Janicki!</p>
            <p>— Labos nakties.</p>
            <p>Paskutinieji senio žodžiai, tartum kuo bastelėjo į širdį ponui Petrui. Jautėsi
               baisiai nesmagiai tame iškrypusiame padėjime. „Ponai Janicki! ponai Janicki“! — lyg
               koksai nemalonus griežimas skambėjo jo ausyse, skirdamas jį nuo visos ikšiol
               branginamos praeities, o ateityje nenurodydamas nieko verto ir tikro. Taip tatai jį
               vargino, kad pagalios ašaromis padrėko nuvargusios jo akis. Ar tai buvo vien vyno
               nuslopinto proto ir dirksnių silpnumo apsireiškimas, ar tai buvo atnaujinąs,
               atgaivinąs sielos krikštas, — pamatysime netolimoj ateityje. </p>
            <p>Miegas pabėgo nuo akiu ir išnaujo apspito svajonės. Atsiminė Marelę, ir stipriau,
               gyviau sukrutėjo širdis. </p>
            <p>Kur ji dabar? Ką veikia? Rasit, ant knygų pasilenkusi, stato nuobodžias formulas,
               raidelę po raidelės gaudydama nuvargusiomis, be miego akimis? Rasit, vargų apgalėta,
               nusiminusi ir vilties nustojusi, blogažodžiauja ant jo ir keikia už apviltą ir
               sugriautą širdies gyvenimą? O rasit... Juk ji sodietė, nepažinusi dideliu miestų
               gyvenimo! Nugrius purvynan, iš kurio nebėra jau motriškai išėjimo. Apvilta meilė
               dažnai būna priežastimi doriško nuopuolio... </p>
            <p>Čia iš tarpo tariamųjų nupuolusiųjų švysterėjo vėl jo sąmonėje juodais plaukų
               vyturiais apliemuo-tas skaistus malonus veidelis. </p>
            <p>— Ne tokia aš bloga, kaip mane žmonės teršia. Viena esu tarp gyvenimo painių; nieko
               neturiu prielankaus, broliškai tikro.</p>
            <p>Kaip graudžiai ji tai ištarė! Ašaros sužibo akyse, tai ištariant. Oi, tos akis, tos
               akis!... </p>
            <p>Pagalios, atsiminęs senio Morkaus žodžius, nusispiovė. </p>
            <p>— Asilas esu— prastas asilas, ir daugiau nieko! — garsiai įsitikino patsai save.
               —Todėl, kad turi išlepintą, dailų snukutį ir rankeles, tai jau negali būti
               paleistuvė? Juk tai dargi prirodymas, kad, išskyrus karčių šukavimą ir kailio
               šveitimą, niekuo daugiau nesirūpina. Tfu! Laumė ir daugiau nieko!</p>
            <p>Apsivertė ant kito šono ir neilgai trukus užmigo. </p>
            <p>Saulė jau buvo išpietyje, kada mūsų niekieno netikėtasis buržuozas pabudęs pravėrė
               akis. Tuojau sugavo išgąstingas pagirių žiovulys. Paskui pradėjo pamaži žvalgyties
               aplink ir, apsipratęs su apytamsa, prie pridengtą langą pastebėjo elektrini
               skambalėlį. </p>
            <p>— Ko čia man reikta?</p>
            <p>Pasijuto sausa, kartu burnoje. Gera būtų arbatos stiprios atsigėrus... Su konjaku kad
               taip. Gera būtą ir parūkius. </p>
            <p>Paspaudė. Už durą tuojau pasigirdo žingsniai ir mandagus pasibeldimas. </p>
            <p>— Tai aš, Jokūbas!—pasigirdo nepažįstamas balsas.</p>
            <p>— Prašau!—pakvietė ponas Petras.</p>
            <p>— Įėjo jaunas vakarykštis lekajus, kurį jau matėme prie pietą, ir padavė ant
               sidabrinės neštuvės nematytą daugybę laišku ir laikraščius.</p>
            <p>— Krasa? — trumpai paklausė ponas Petras ir liepė atidangstyti langus.</p>
            <p>— Ponios kambarinė padavė— aiškino pildydamas prisakymą tarnas—ir liepė perduoti
               tamstos mylistai.</p>
            <p>Ponas Petras, pamojęs ranka tarnui, kad jau galįs atsitolinti, atsirėmė ant vienos
               alkūnės ir nesikeldamas ėmė žiūrinėti. Buvo beveik perpus laišku pasveikinamųjų nuo
               atmenamų ir neatmenamų pažįstamų ir sąskaitų nuo įvairių-įvairiausių pramonijų:
               modysčių, cukerinių, galenterijų, ir t. t. Pagalios, mažutė, prancūziškai parašyta,
               pačios žmonos korčiukė: „Būk malonus tai visa apmokėti ir užmokėti be to šito
               paduotojui lekajui ir tarnaitei kambarinei po 10 rublių, nes buvo pasamdyti porai
               dienų tiktai“. </p>
            <p>Ėmė paeiliui dėstyti sąskaitas ir traukti draugėn. </p>
            <p>Tūkstantis du šimtu dvidešimti rublių!.. Graži pradžia. Tikrai poniška. O didžioji
               pusė to viso reiks išmest mėšlynan, arba išdalyt, ką sugavus, nes juk kito pokylio
               ant tų išėdų šiandien vėl nekelsime, nes tai būtų vėl perdaug ne poniška. Dabar visam
               kam apmokėti prisieis pasiimti iš kapitolo, nes palūkis dar nepribrendęs; o kas bus,
               jei taip šeimininkausim ir toliau? Matyt, gerai pažino ir dėdukas savo seserėčią.
               Keiks kaip-nors tai sulaikyti. Bet ką tu, kad gi aš su bobomis kariaut neikiek
               nesugebu, ir gana. </p>
            <p>Reiks darbo imties. Turėsiu vis dėlto dabar daugiau pažinčių tarp turtuolių; padidės
               kiek ir advokatūros pelningumas. Tuo tarpu betgi prisieis paimt iš kapitolo. Taip
               mažai dar pažįstami magazinai ir sankrovos—nelauks, ypač, kad ne kasdien juose bus
               imama. </p>
            <p>— Mąstė, svarstė, galvojo, ir veidas dar prie vietos ir aplinkybių neprigudusio naujo
               buržuozo niaukėsi kaskart labiau. Pagalios atsikėlė ir ėmė taisyties.</p>
            <p>Nusiprausęs ir apsivilkęs, matoma, galutinai ant ko pasiryžęs, paspaudė skambalėlį. </p>
            <p>— Ponia ar jau atsikėlė? — paklausė atėjusio vėl to paties tarno.</p>
            <p>— Atsikėlė, tamstos mylista!— švelniai atsakė tarnas. Ponas Petras vėl valandėlę
               pamąstė.</p>
            <p>— Nueik prie ponios ir...—Čia laiku atsiminė gerą kitkart ir didžponių taisyklę,
               neleidžiančią susižinoti tarnų lūpomis ir tokiu būdu įvezdint visiškai svetimus ir
               dažnai neprielankius žmones į šeimynines paslaptis, ir užbaigė, vietoje žodžio
               „pasakyk“, žodžiu „nunešk“.</p>
            <p>—Nuneši poniai šit laiškuti ir atneši man atsakymą. </p>
            <p>— „Noriu pats pasimatyti, dėl svarbaus reikalo, ir laukiu atsakymo“—trumpai pabrėžė
               pieštuku taip-pat prancūziškai.</p>
            <p>Tarnu į ponios Petrienės buduaro duris pasibeldžiant, pastaroji, su panos Malvinos
               pagalba, buvo bemėginanti, koks susišukavimas geriau galėtu tikti jai prie veido ir
               sumanytųjų naujų apitaisų. Tatai gerbiamosioms ponioms nekliudė dėlto ir apie kita-ką
               pasikalbėti. </p>
            <p>— Įdomu man — tarė šypsodama— ką jisai atsakys.</p>
            <p>— Vakar, mieloji Zeniute, netinkamai pasielgei. Netiko išsiduoti, kad tasai
               aplenkimas tave labai užgavo. Dabar reikia kitokio elgimos prisilaikyti. Ar
               pastebėjai, kaip ponia Elena prie jo meilinosi?</p>
            <p>— Mačiau, mačiau. Esi stačiai nesulyginama savo sumaningumu. Aš vis betgi abejoju,
               kad jo mužikišką širdį pasiektu Mildės pirštelis, arba pažeistu Kupidono strėla.</p>
            <p>— Būk rami. Ponia Elena tuose dalykuose nepalyginama. Petras jau sulig ausų jos
               tinkluose. Dabar nebebus jau toksai rūpestingas ir dėl tavo asmeniškųjų pažįstamų
               kitokios lyties.</p>
            <p>Ponia Petrienė sutraukė antakius. </p>
            <p>— Tetulė nori pasakyt, kad aš...</p>
            <p>— Visai ne — suskubo pasiteisint pana Malvina. — Dieve mane saugok! Peikti kame-nors
               tavo moterišką elgimąsi aš visai nemaniau, tiktai norėjau pasakyti, kad tas pusprotis
               Alfredas... </p>
            <p>Čia tai atėjusiojo su laiškeliu tarno pasibeldimas į duris išgelbėjo paną Malviną nuo
               tolesnio teisinimosi keblumų. </p>
            <p>— Tai jis!—tyliai sušapšėjo skubiai pertraukusi savo pasiteisinimą tetulė.</p>
            <p>— Kas?—garsiai paklausė seserėčia.</p>
            <p>— Laiškelis nuo pono! — pasigirdo už durų tarno balsas.</p>
            <p>Ponia Petrienė apsipylė kaituliu. </p>
            <p>— Naujas kivirčius — atsiliepė nekantriai. — Aš jau žinau. Reikia gaminties prie ilgo
               pamokslo apie dorą, sąžinę, priedermes ir dar daugiau naudingų dūšiai pamokymų—
               purino pasidavusiu balsu, eidama atidaryt durų ir priimti laiškelio. Sparčiai
               perbėgus akimis atsiliepė:</p>
            <p>— Neapsirikau. Pasimatyti nori. Svarbus, girdi, reikalas. O aš tokia nuvargusi.
               Och!</p>
            <p>Susileido ant kedės ir ištiesė ranką su laiškeliu tetai. </p>
            <p>— Perskaityk, meldžiama, ir patark, ar priimti, ar apsimesti sergančiai?</p>
            <p>— Aš manau, kad geriau bus priimti: tuomet lengviau bus apsvarstyti apsiėjimas
               tolimesnis. Tuo tarpu betgi man pritinka pasišalinti.</p>
            <p>Ponia Petrienė atsisėdo prie stalelio rašyti laiško. Ponas Petras tuo tarpu neramiai
               po savo kam bari žingsniavo, ir galvą nuleidęs žemyn, kažin-ką rūpestingai svarstė,
               vieną paskui kitą rūkydamas papirosus, net pagalios užmėlynavo visu savo plotu
               kambariukas dūmais. Susilaukęs atsakymo, nekantriai išgrobė iš tarno rankų karčiukę,
               kurioje išskaitė: „Prašau, nors neesu visai sveika“. </p>
            <p>Pabaigęs taisyties, tuojau nusiskubino prie pačios. Rado ją gulinčią lovoje. Akis
               buvo primerktos, o ant kaktos gulėjo suvilgytas sklypelis drobės. </p>
            <p>— Galva jai sunkiai sopsta nuo vakarykščios — aiškino rūpestingai teta.—Bijau, kad
               jai tasai susijudinimas nepakenktų ir labai.</p>
            <p>Ponas Petras tylėjo. </p>
            <p>— Ar tai tu, Petreli?—sudejavo silpnu balsu laisvanorė ligonė.— Prisiartink! Prašau!
               Prašau atleisti man mano vakarykščią silpnybę. Gal ir nesupratai tikros jos
               priežasties. Nemanyk, kad tau pavydžiu; o ne! Užgavo mane sunkiai tiktai tas, kad
               dėdės širdies taip neįveikiau prisilenkti. O-o-o, kaip tai skaudu galutinai
               įsitikinti, kad mylimas ir gerbiamas žmogus... paniekino paskutinėje savo valandoj!—
               pabaigė nusikukčiodama, prisidengus akis skepetaite ir trindama, kad nors-kiek
               paraudonuotų.</p>
            <p>Netaip betgi tatai buvo lengva susekti, nes daroma buvo visai artistiškai, ir
               graudulinga pono Petro širdis paspėjo netik atsileisti, bet ir nemaž suminkštėti.
               Valandėlę nusiminęs tylėjo, nesuvokdamas, nuo ko pradėti. Ji kaip ir susiraminusi
               paklausė pati: </p>
            <p>— Norėjai, rodosi, su manim apie koki tai reikalą pasikalbėti?— atsiliepė silpnučiu
               balsu, taisydamos ant kaktos drėgną audeklėlį.— Klausau.</p>
            <p>Tasai balso silpnumas priminė ponui Petrui jau keletą buvusių panašių nualpimų ir
               nusilpnėjimų, nuo kurių vienok gražios jo žmonos sveikata neikiek nenukentėjo, ir
               pageidaujamam, maloniam reikalui ištikus, vėl senopai žydėjo. Atsiminė ir tikrinimus
               senio Morkaus, ir sukieto jo širdis atgal; todėlei, nors kiek abejojančiu, bet jau
               beveik rūsčiu balsu atsiliepė: </p>
            <p>— Skaitau savo priederme atkreipti tavo aki, kad tokioms išlaidoms, kaip paskutinis
               vakarėlis, mes vargiai ištesėsim. Ta pusė procento nuo sumos, kuria mums palikta
               teisė naudoties, duoda nevisai tiek mums į metus, kiek mums atsiėjo vienas šitas
               priėmimas. Tuo-tarpu kur reiks imti pinigu apmokėti šitoms skoloms? Suma tai pinigai
               visos tautos, tėvynės.</p>
            <p>— Nemokėk, jeigu tau sąžinė taip liepia—trumpai perkirto žmona.</p>
            <p>— Ne tame dalykas. Dabar prisieis paimti iš sumos, bet vienkart rūpi man tave
               įtikinti, kad tai negali kartoties, nes ir šitie reiks trumpiausiu laiku uždirbus
               atgal atidėti, iškur paimti.</p>
            <p>— Ką gi manai veikti?</p>
            <p>— Ar užmiršai, kad esu baigęs juristas ir jau prisiekęs advokatas? Reikia tik
               priderančiai imties darbo.</p>
            <p>Jei būtinai nori, aš nesipriešinu, tiktai reikia pirm to užvesti tinkamas, naudingas
               pažintis; įgyti paspirtį įtekmingų žmonių, nes tokie globiniai, tokie klijentai,
               kokius turėjai ikišiolei, pats žinai, kiek duoda pelno. Reikia pasirūpinti pa-traukti
               prie savęs poniją, aristokratiją. </p>
            <p>— Ir paskui baldyties kas miela naktelė iš vienų vakarynų į kitus, o dienomis miegoti
               prie saulės gulant, prie lempos keliantis,— ar taip? Iš šitų pažinčių, man rodos,
               doras pelnas dar labiau abejotinas, nes ir pačios tos augštos pažintis nemaža
               išneš.</p>
            <p>— Pradžioje, be jokios abejonės, taip, paskui galės būti ir kitaip. Šiuo tarpu, kada,
               Dievui dėkui, turime iš ko pasigrožėti, ar bent tu turi, ko aš, kaip sakiau,
               nepavydžiu, jaunystės spintoje neuždarysi, nei puodu neapvoši. Tuo ir tinka
               pasinaudoti, ydant pasitaisius sau ramų gyvenimą, kai sulauksime vėlesniu metu. Tuo
               tikslu susipažinau ir su ponia Elena. Nors apie ją ir šiaip kalba ir taip, bet jos
               salionuose susirenka, spiečiasi išskirtinai augštoji ir galingoji ponija.</p>
            <p>Gražiąją kaimynaitę paminėjus, ponas Petras nukaito ir nukreipė veidą į šalį; žmona
               betgi tai pastebėjo ir nežymiai nusišypsojusi tęsė toliau. </p>
            <p>— Ji, ačiū nepaprastam savo gražumui, patraukia prie savęs ir turį artimus ryšius ir
               pažintis su daugeliu svarbių, galingų žmonių,</p>
            <p>kas jai vienok nekliudo laikyti dar artimesnius ryšius su žmonėmis, reikalaujančiais
               paspirties, protekcijos. Reikia tiktai mokėti jai patikti, tada ir pasisekimas, ir
               nauda patįs seks tavo pėdomis. Tik, žinoma, nereikia tokiu meilužių ir meilumų imties
               perdaug rimtai prie širdies, nes vienas neatsargus, perdaug asmeniškas
               pasikarščiavimas gali viską sugadinti. </p>
            <p>— Ar vis tai žinios tikros, ką pasakoji apie baronienę?—paklausė ponas Petras
               persimainiusiu, netvirtu balsu.</p>
            <p>— Kas gi čia keisto? Jauna, graži, sveika, liuosa, ir gana turtinga: sunku juk
               reikalauti ir tikėties, ydant prie šiltos krosnies atsisėdus ražančių narinėtų ir
               litanijas kartotų.</p>
            <p>— O iškur jos tie turtai? — tyrinėjo dar.</p>
            <p>— Kas kam rūpi, iškur? Yra—ir tiek. Mesk ir tu negerą draugystėje advokatišką būdą
               tyrinėti visa-ką iš panagių. Mūsų luome ir meilės srityje tatai dažniausiai vien tik
               kenkia. Reikia imti tai, ką duoda gyvenimas, nesigilinant iki šaltiniu kiekvieno gero
               daikto kilmės.</p>
            <p>— Nesuprantu, ko iš manęs nori—pertraukė vyras.</p>
            <p>— Sau aš nenoriu nieko; tau tiktai būtinai reikia, kad ponios Elenos pakvietimo
               neatmestum.</p>
            <p>— Aš, kaip matai sergu, o nutariau dėlto būti pas ją ketvirtadieni, jei tik to
               panorėsi — pridūrė mandagiai. — O antra vertus, kaip sau nori — pridėjo šalčiau: būk
               tai esąs ne jos reikalas, nors tuo tiktai keliu, su pagalba dailios našlelės,
               tikėjosi lengvai pro vyro valią prasiveržti į linksmą gyvenimą. Tuo labiau dabar,
               kada ištrūko palaikai iš jos ranku.</p>
            <p>Ponas Petras taip buvo prislėgtas ypatingais paveikslais naujo, neištirto dar jo
               gyvenimo, kad ilgą valandą tylėjo, nebenusimanydamas, ką atsakyti. Tą tylą ir vėl
               pertraukė pati žmona. </p>
            <p>— Negali tuojau nuspręsti, turi laiko apgalvoti. Manęs asmeniškai ten niekas
               netraukia.</p>
            <p>— Taip tai taip, bet gi tos išlaidos...</p>
            <p>— Nevargink meldžiamas manęs ir savęs tokiais mažmožiais!..</p>
            <p>Sugrįžęs į savo kambarį, ponas Petras ilgai, žingsniavo neramiai tai skersai, tai
               išilgai. Pagalios, sugrobstęs visas sąskaitas, sukišo į staliuką ir užrakinęs išėjo
               miestan. </p>
            <p>— Dvylika šimtu išlaidu tam vienam vakarui!—kartojo nesugaudydamas minčių. — Ir tai
               svetimu pinigu! Negana to, kad patsai niekas esu tėvynei, bet dar šit apvagiu ją,
               praleizdamas pagrobtus skatikus ant brangvynių ir saldumynų! praėzdamas ir
               pragerdamas su gauja į save panašių skriaudamičių, parazitų! Gera pradžia! Nutaikė
               dėdulė Alfredas, kam pavesti paskutinės savo valios išpildymą. O ką aš galiu geresnio
               padaryti ateityje? Dieve, Dieve mielasis!</p>
            <p>Tai vėl suširdęs, šimtus ir tūkstančius velnių ir kitų negerovių pagalbon kviezdamas,
               kėsinosi nepasiduoti, o tuo tarpu sąžinė nenumaldomai kartojo savo: kaltas! kaltas!
               kaltas! Kaltas, nes esi subrendęs vyras ir turi valdyties ir elgties savarankiškai.
               Tu, tu patsai sava ranka grobi tėvynės turtą, turtą tave išauklėjusiu vargdieniu. </p>
            <p>Vėlus jau buvo vakaras, kada, galutinai nuvargęs kūnu ir dvasia, grižo namo. Sustojo
               atsikvėpti platesnėje šaligatvio ertvėje, ir aplink apsidairęs, susiprato esąs
               priešangyje vieno iš pirmosios rųšies didžio miesto „pragarėlių“. Bedegant prie-pat
               durų naują papirosą, staiga prišokęs galionuotas lekajus pravėrė duris, ir Petras nei
               patsai nepasijuto, kaip atsidūrė vidūje. </p>
            <p>Apsilpusius jo dirksnius meiliai žadino malonus muzikos tonai; netoliese stovėjo
               apsčiai apstatytas bufetas, o jisai per keletą jau valandų nusivalkiojęs ir alkanas:
               kodėl negali užsikąst, pasilsėt ir čionai, kaip kitur? Namie taip-pat viskas jam
               svetima. </p>
            <p>Pora stiklelių konjako sustiprino jo nualpusį jau vyriškumą ir padarė dargi
               nepaprastai drąsų. Neilgai laukus, atsirado ir pažintis. </p>
            <p>— Aa, ponas Petras!—staiga sušuko šalip kažin-koks augštas, liesas, vidutinio amžiaus
               vyras. Koks svečias! koks svečias pas mus atsiranda! Ir išskėtęs plačiai abi ranki,
               puolėsi glamonėti, lyg butų šimtą metų nematytą susitikęs brolį.</p>
            <p>Ponas Petras, nors visiškai neatsimindamas, kad tą poną būtų kada-nors kur matęs,
               vienok, žmonos taip nesenai Įtikintas reikalingume laikyti ir abejotinos doriškos
               vertės pažintis, karštai susibučiavo, arba tikriau davėsi išbučiuoti, manydamas. kad
               tai kurs-nors iš buvusiųjų devintinėse svečių, kurio neįsistebėjo. Naujasis gi
               bičiulis, ilgai nelaukdamas, supažindino tuoj su kitais savo bendrais: dviem vyrais
               ir pora ponių, ir tuoj pasiūlė pamėgint medžioklės žaliajame laukelyje. Veltui ponas
               Petras mėgino atsiprašyti: širdingasis draugas pasirodė nenumaldomas. </p>
            <p>— Niekada nelošiau, tiktai tamstas trukdyčiau.</p>
            <p>— Juk tai tarp savųjų. Nepadyvysime. O nieko nėra geresnio</p>
            <p>sukildinimui energijos ir našumo, kaip kortos. </p>
            <p>— Na, ką čia ilgai besikreišti. Ar tamsta mus čia kokiais šuleriais laikai, ar
               ką?—užsipuolė pirmasis bičiulis, kuri kiti draugai vadino grafu Albertu.</p>
            <p>— Visai ne—pradėjo tikint ponas Petras, bet naujieji draugai nedavė užbaigti sakinio
               ir beveik vilkte nuvilko artiman kambarėlin, kur buvo viskas priruošta lošimui.</p>
            <p>Nieko nelaukus, prasidėjo lošimas. Ponas Petras mėtė kortas be jokios nuovokos ir be
               gilesnio atjautimo stebėjosi, kaip jam sekasi. Nepraslinko gal ir pusė valandos, kaip
               susikrovė prieš ji geroka krūva aukso ir popierinių. Žvilgčiodamas kartas nuo karto į
               tą krūvelę, jau pradėjo skaityti, jau maža nebepritenką iki sulaimėjimo pilnos
               devintiniu skoloms atlyginti reikalingos sumos. Pranyko šaltas nejautrumas. Pradėjo
               karščiuoties. </p>
            <p>— Rodos, jau poros šimtu betrūksta. Dar sykį! Dar syki!</p>
            <p>Prakaitas išpylė jo kaktą, ir ranka pradėjo drebėti. Akyse sužibo pykčio ir godumo
               švytuliai. </p>
            <p>To, rodos, tiktai laukusi, korta pradėjo be pasigailėjimo krypti nuo jo, ir susikrovę
               popierėliai ir auksiniai pradėjo lygiai sparčiai nuo jo bėgti. O čia taip gailu jau
               turimo atsižadėti!.. Paskui, pralošus, juk negalima taip ir grįžt namo dar
               prasiskolinusiam? Malonu būtų atsimušti O kad taip dar kiek-nors užvarius vėl
               viršaus!..</p>
            <p>Jau rytai buvo aušros žaru nušvitę, kada mūsų lošikai, išdžiūvusias ir kraida
               pridulkėjusias gerkles bevilgydami arbata su romu ir konjaku, sulošė paskutinę pagal
               sutarties partiją. Mūsų įpėdinis pralošė tris tūkstančius ir šimtą rublių, kurių
               neturėjo ir kuriuos turės vėl pasiimt iš ne jam paskirto palikimo. </p>
            <p>Atsistojo drebąs, išbalęs, lyg drobė. </p>
            <p>— Tai apiplėšimas! — sušuko prismaugtu balsu.</p>
            <p>— Ka-ka-ka! —sukvatojo trįs bučiuliai.—Kol pats išlošinį sauja žėrėsi, apiplėšimo
               nebuvo, bet kai pačiam prisiėjo... — buvo betariąs vienas iš jų, kaip staiga
               pasigirdo smarkus pliaukštelėjimas. Tai mūsų įpėdinis, pasikarščiavęs, nei
               nepasijuto, kaip jo delnas pakilo augštyn ir krito ant veido kalbančiojo. Pasidarė
               trukšmas.</p>
            <p>Čia grapas Albertas, matomai, tokių dalykų žinovas, pasiskubino pašalinti iš vietos
               nukentėjusi ir poną Petrą paėmė vėl savo globon. </p>
            <p>— Ką gero padarei, nelaimingas žmogau! Ar numanai gerai, kokios gali būti tokio
               užsimiršimo pasekmės?—šaukė persiėmusiu balsu.</p>
            <p>— Na, kas ypatingo?—atsikirto ponas Petras. — Duelis; pasišaudymas iš pištalietų. Kas
               tame ypatingo.</p>
            <p>— Taip tai taip, bet dėl tokių niekų žūt jaunam žmogui? Tfu po biesų! Aš prie to
               niekad neprileisiu!</p>
            <p>— Tai aš pats prie to priversiu. Tegu niekas nepasako, kad aš pabijojau.</p>
            <p>— Paprastai nuskriaustasis ieško atlyginimo. Tokia kovynių tvarka... Bet mesk tamsta
               tuos niekus. Tuo tarpu kas kita reikia pirma atlikti: reikia apsiskaityt ir
               atsilyginti išlošimus.</p>
            <p>— Taip, bet aš neatėjau čia lošti kortomis, ir...</p>
            <p>Čia draugas karštai pertraukė. </p>
            <p>— Suprantu, suprantu! Mažmožiai. Nebuvai, mielas draugai, prisigaminęs. Užteks tuo
               tarpu mažo vekseliuko. Skola ne ugnis, kad ir kortinė.</p>
            <p>— Iškur gi čia paimsim vekselinio popierio?</p>
            <p>— Taigi šit: lyg to ir reikė, pas mane yra. Šiandien rengiausi paskolinti vienam
               susmukusiam poneliui; tas neatėjo, ir taip likosi, lyg tyčioms.</p>
            <p>— Tad duok tamsta!</p>
            <p>Surašė drebančia ranka reikalingą turini ir... užsimąstė, kaip pasirašyti: Jonaitis,
               ar Janicki? Bet draugas grapas pasiskubino išvaduoti. </p>
            <p>— Rašyk tamsta tikrąją pavardę: Jonaitis, kad kilus iš to dar kokiems keblumams ir
               nesusipratimams... Čia unaro dalykas, kurs neturi aikštėn išeiti.</p>
            <p>Pasirašė ir atsisveikinęs skubiai išėjo laukan. </p>
            <p>Miestas krutėjo jau visu plotu, kada taip pasigrožėjęs ponas Petras išėjo i gatvę.
               Krutėjo, tiesa, dar tiktai patįs laisvieji, kurie nesugeba, kaip tikriau ir pilniau
               sueikvoti savo nuolat liuosą laiką, ir patįs juodieji darbininkai belaisviai, kurie
               nesugeba įveikti kitu laiku sukrautų ant jų darbų. Vienu šaligatviu slinko apkvaitęs,
               tik-tik ko nešlitiniuodamas, kas, kaip ir mūsų paveikslingasis įpėdinis, pernakt
               parsidėvėjęs prie kortų; kitu—susirietęs po sunkia našta kiemsargis vilko pintinę
               mėšlo ir šiukšlių; paskui jį tempė visu vieku didžiulį maišą užsiritinęs ant kukurų
               koks amatninko mokinys, dar iš miegų akių nespėjusis prasitrinti. Visi jie ginčijosi,
               bardamies, šūkaudami, kits-kitam neįtikdami, nepatikdami. Viduriu gatvių bizūnavo
               nuvargusius kuinus pernakt gatvėse išbudėję vežikai, tai veždami smagiai, paskutinia
               arkliu spėka ką-nors susivėlinusį, tai tuščiomis sunkiai vilkdamiesi namo paskirtojo
               atilsio. Nuo cerkvių ir bažnyčių plaukė perimąs ir viską kitą nuslegiąs varpų
               gausmas. Visi tie garsai nepakenčiamai žeidė išvargusią jauno Jonaičio vėlę, smegenis
               ir širdį. Ėjo netvirtu žingsniu, lyg sapnuodamas, stumdomas praeivių. Kiti dargi
               garsiai ištolo tyčiojosi iš jo, pastebėję kraidos pėtmes, ištolo rodydami
               vienas-antram, kaipo naktinį paukštį. </p>
            <p>Pro šalį praėjo du studentu. Jų apdarai buvo nudilę, veidai pablyškę, prakiurę
               apsiaustai. Vieno pro pratrukusio kamašo plyšį matėsi nuoga kojos oda. Matoma, ištisą
               naktį gaminosi prie egzaminų, dienomis pelnydami menką duoną mokytojavimu tarpe
               varguolių, nes apie tai eidami kalbėjo. Žengė skubiai, glauzdami ausis prie sustatytų
               apikaklių, nes oras buvo perimąs. Kybojo drėgna ūkana. </p>
            <p>— Žiūrėk, ar tai ne tikras pavyzdys skriaudamičio, dykaduonio buržuozo?—tarė
               vienas-antram lietuviškai.</p>
            <p>— Tiesą sakai, brolau! Žiūrėk, dar ir kraida apsibaltinęs. Matoma, pernakt kortomis
               lošė.</p>
            <p>— Kam šitokius visuomenės kirmičius žemė nešioja!</p>
            <p>— Reikė geriau tiktai įsižiūrėti: iš veido visai lietuvis išrodo. Lyg matytas kada
               Lietuvoj.</p>
            <p>Daugiau nebebuvo girdėti, ką studentai kalbėjo. </p>
            <p>— Brrr! — susikratė ponas Petras, ir pakėlęs galvą, apsidairė.</p>
            <p>Šaltis ji pradėjo krėsti. Spėkų trūksta. </p>
            <p>— Jau nebeišsisuksiu iš šitų painiu. Sprausiuos kulipką kakton ir užbaigsiu viską
               vienu sykiu. Greičiau pabaigsiu, mažiau bus klaidu.</p>
            <p>O ir gyvenimas perdaug jau prisiėdė. Suėdė ir širdį, ir žmogišką dvasią.</p>
            <p>Čia jam stojo akyse tiktai ką praėję studentai. </p>
            <p>Ar jis jau tikrai toks niekšas, kaip tuodu jaunikaičiu ji aptarė? Taip: šiandien be
               jokios abejonės, bet juk ne visados jisai toks buvo! </p>
            <p>Tiesą sakant, dar tiktai šiandien toks pasidarė. Ar jau nebegalimas jam atsikėlimas?
               Juk ir jis dar iki-šiol vis buvo nenustojęs gražių, prakilių jaunystės svajonių!.. </p>
            <p>Taip. Kulkos neprapuls. Juk žmogiškas tai daiktas klaidos įvairiausios, o vyriškas
               dalykas — tų klaidų pasekmėms nepasiduoti ir bent panašių daugiau nedaryti. Ne man,
               ir ypačiai ne man, vargdienių darbininkų vaikui, didžponiškasis luininkavimas ir
               išdykavimas. Ryt, toliausiai poryt, sutvarkau savo popierius ir pradedu darbuoties.
               Gera ir tai, kad neberūpės jau buto apmokėjimas. </p>
            <p>Prasiskaitė. Rytojaus visą dieną pragulėjo lovoje, poryt dar pagulėjo iki pietų, o
               paskui reikė rengties jau į vakarą pas gražiąją baronienę. Jeigu ir nebus perdažnai,
               arba ir visai daugiau turėtų nebūti, vis dėlto dabartės, aiškiai prisižadėjus, būti
               reikia. </p>
            <p>Bet ir paskui: dienelės sekė viena paskui kitą, ir vis kiekviena su vakaru ir
               vakarėliu. Tiktai pradės kada tvarkyti popierius: knygas, dokumentus, tuojau kas-nors
               iš pažįstamų su pakvietimu: tai prisidėti kuo prie labdarių loterijos, tai į pikniką,
               tai į šeimyninę, tai į šokamąją arbatėlę. O meili dabar nepaprastai pačiutė viską
               pataikė įkalbėti, kad to arba kito susirinkimėlio arba pasišnekučiavimo negalima
               aplenkti; tų arba kitų pažįstamų negalima įžeisti atsisakymu. Ir ponas Petras, jauna
               Lietuvos atžala ir viltis, kas kartas mažiau priešais tą srovę besispyrė. Įsitraukė
               pamaži ir priprato, nors pats prie to neprisipažino; nejučiomis persiėmęs pačios ir
               ypač gražiosios baronienės pažiūromis, teisinosi save nuolatai reikalu užvesti
               pažintis ir sąryšius, ydant galėtų pelningiau darbuoties. O tuo tarpu ir dar, ir dar
               prisiėjo pasiimt po tūkstantį, tai porą šimtų iš pamatinio kapitolo, kursai turėjo
               likti neliečiamas: vis tikėjosi pradėjęs darbą, greitu laiku viską atidėsiąs atgal.
               Juk jo gerieji dabar pažįstami tūkstančius sumoka savo advokatams už vieną išvestą
               bylą!... </p>
            <p>Tuo tarpu šitokiame gyvenime kaskart mažiau beturėjo liuoso laiko. Seniau, mieste
               gyvendamas, kasdien, vakarą eidamas gulti, darydavo apyskaitą per dieną atliktu
               darbu; dabar ir tai užliko, nes kur gi ką dabar besusektų? Ir guldavo dabar juk kuone
               kasdiena ne vakarais, bet rytais, kada jau Įvairios dirbtuvės švilpynėmis ir varpais
               kviezdavo savo narius prie darbo. Guldavo kasdiena su ūžiančia galvoje muzika, vynu
               ir įvairiausiais beprasmiais įspūdžiais. Krizdavo į lovą be jokių žmogišku jausmų, ir
               pakildavo vėl, tik saulei leidžiantis, arba ir nusileidus, arba ir visai prietamsiu,
               kai žiemos laiku. Kad kas būtu netikėtai paklausęs, kiek jau jis paėmė iš to
               neliečiamojo įpėdinio kapitolo savo įsigyvenimui augštame luome, be abejo, nebūtu
               pataikęs atsakyti. </p>
            <p>Vienąsyk, sugrįžęs iš tokio prašmintinio, vėliau nekaip paprastai pakilęs, nes
               pasitaikė, kad nereikė skubinties į jokią vakarušką, ištiesęs ranką prie papirosų,
               užtiko papirosinėje taurelėje strigsantį laišką, kurio neponiška išvaizda tuoj
               atkreipė jo atidžią. Manydamas, kad tai koks nors prašymas nuo vargdienių, buvusių jo
               klijentų, atidėjo i šalį ir užsirūkė papirosą. Tik geram pusvalandžiui praslinkus,
               pašaukė tarną ir liepė duoti žiburį. Paėmęs dabar laišką ir pamatęs krasos antspaudą
               iš Lietuvos, nubalo veidu ir ranka sudrebėjo. Adresas buvo išrašytas stambiomis
               kumpomis raidėmis. Gerai jam buvo žinomas šitasai raštas. Kiek laiškų jisai gavo
               šitokia rašysena rašytų dar studentaudamas, dar gimnazistu būdamas! Tai, be abejonės,
               Grigo raštas. Kiek jau jam teko pergyventi nuo paskutinio su jais pasimatymo!...</p>
            <p>Praplėšė makštį. Taip: buvo tai tas-pat graudingasis laiškas, kurį jau matėme taip
               darbščiai rašant. Laiškas pilnas vilties, kad jis, vienturtis jų sūnelis, jų neužmirš
               ir neapleis, kad mielai prisidės prie jų visų laimės. O dėl to taip nedaug tereikia:
               nei pusės to, ką jisai pralošė viena nakčia poniškoj pragarinėje; mažiau, nekaip kad
               jiems atsiėjo iškėlimas vieną devintinių gaujai sunkinančią tiktai visuomenę
               parazitą, skriaudamičių.</p>
            <p>— Kokiu aš niekšu išvirtau? Kokiu niekšu!—kartojo patsai sau, ir akis jo padrėko
               ašaromis.</p>
            <p>Pašoko ir ėmė nekantriai taisyties. </p>
            <p>— Gana to viso-ko! Grana nuo šios dienos!—pasakė pagalios patsai sau kietu balsu.</p>
            <p>Tame akies mirksnyje kažin-kas-pasibeldė palengva į duris. </p>
            <p>— Kas?—paklausė rūsčiai.</p>
            <p>— Ponia jau išsiruošusi ir laukia! — pasigirdo tarno balsas už durą.—Liepė paprašyti,
               kad ponas pasiskubintumei.</p>
            <p>Pritrūkęs kantrybės, susikeikė ir nusispiovė. </p>
            <p>— Tfu! po šimto biesą! Juk tatai šiandien pas baronienę Krauzę labdariškam sušelpimui
               beturčių mokiniu gyvieji paveikslai taisomi!..</p>
            <p>Sustojo ir valandą stovėjo, lyg stabo ištiktas, lyg perkūno trenktas. </p>
            <p>— Pasakyk poniai, kad nevažiuosiu! Sergu!</p>
            <p>— Gana jau, gana to viso! Metas sustoti! Taip nebegali eiti ilgiau. Žmonės juk mane
               pagimdė ir išauklėjo—darbo žmonės, ne teatriniai kokie strypakojai! Auklėjo ne
               stripinėjimui ir bezdžionavimui po salionus! — tikrinosi patsai save. </p>
            <p>Staiga pasigirdo kitapus durų skuboti žingsniai, ir nervingai sudųskintos duris
               prasivėrė visu plotu. Angoje pasirodė pokyliniais rūbais, su praskiepais ir
               apsagstymais apsitaisiusi pati, bikčiodama daugybe auskaru ant ranku, kaklo ir
               plaukuose. Įpuolė, kaip bomba. </p>
            <p>— Kas čia darosi? Ką tai reiškia?...</p>
            <p>— Po šimtą pypkių, duok man nors kartą atsidvėsti, pasilsėti! — sušuko ir vyras,
               trenkdamas kumščia į stalą, prie kurio buvo prisėdęs ir vėl pradėjęs skaityt laišką
               išnaujo. — Gana man to jūsų luomo ir sferos gyvenimo! Pats turi žmogus pagalios
               biaurėties savimi!</p>
            <p>Kas čia nutiko? Iškur taip staigi atmaina? — pradėjo mandagiai ir tyliai tyrinėti
               žmona, susigriebusi, kad jokiu aštriu būdu nieko nepeš. Ir ėmė žvalgyties aplink po
               kambarį, sekdama priežastį netikėtai staigios atmainos. Bevadžiodama aplinkui akimis,
               užtiko minėtajį laišką. </p>
            <p>— Tai šit! Ko dar daugiau! Suprantu dabar, kas tavyje sukildė aptilusius jau
               laukinius tavo srities įpročius. Juk iš namų gavai šitą gražų laiškelį?</p>
            <p>— Taip: iš namų gavau šitą gražų laiškelį, kurio grožės tavoluomo žmonėms nesuprasti.
               Gavau ir pabudau nuo šios dienos iš to apkvaitimo, i kuri buvau draug su tavimi
               įsisukęs.</p>
            <p>— Petrai! Petrai!... Už ką? Dėl ko? Argi aš kalta?...</p>
            <p>Čia ponios Petrienės akyse ištikrųjų pasirodė ašaros. Nemažas juk širdies gėlimas, ir
               turint kuo, ir jau apsitaisius, staiga nežinia dėl ko atsižadėti viso pagrožio
               žmogui, jokių kitokių siekių gyvenime neturinčiam. </p>
            <p>— Petrai! Ar aš tau ne žmona? Ar aš tau ne draugė? Kodėl su manimi nepasikalbi
               žmoniškai, kaip vyras su savo žmona? Ar aš tau priešininkas? Juk abu turiva rišti ir
               megsti jau tą-pat gyvenimą!</p>
            <p>Moteriškų ašarų ponas Petras niekada negalėjo matyti šaltai, taigi ir dabar tuojau
               atsileido. </p>
            <p>— Tė, skaityk! — tarė paduodamas laišką pačiai.</p>
            <p>— Su mielu noru, bet juk...</p>
            <p>— Aa! tiesa. Užmiršau. Na, tai aš tau išguldysiu turinį.</p>
            <p>Ir žodį po žodžio atkartojo jai maž-daug visą laiško turinį. Ji atsidėjusi klausėsi
               ir pabaigus atsiliepė. </p>
            <p>— Nusiramink tiktai ir paklausyk manęs. Norėčiau, jeigu leisi, padaryt keletą savo
               pastebėjimu.</p>
            <p>— Prašau, prašau! Sakyk!</p>
            <p>— Rašo jie — pradėjo žmona— norį Onę išleisti į dvarą, už bajoro, ir kad tai laimei
               pasiekti trūkstą tūkstančio rublių kraičiui; ar ir tau tas sumanymas pripuola prie
               širdies? — paklausė šypsodama.</p>
            <p>Ponas Petras neatsakė nieko, ir ji tęsė toliau. </p>
            <p>— Jiems rodosi, kad trūksta tiktai to tūkstančio, ir jų dukrelė bus ponia. Daryk,
               kaip tinkamas.</p>
            <p>Mūsų tasai tūkstantis, tiesa, kad nenuvargįs, bet ar atneš jis laimę tavo seseriai,
               aš labai abejoju.</p>
            <p>— Kodėl? — paklausė ponas Petras.</p>
            <p>— Todėl, kad kokie ten būtų bajorai, vis moteris bus skrybėlėtos, o tavo seselė
               niekada nepritaikis gerai skryblaus prie savo blizgančiai sušukuotų ir lašinių
               riekele nuteptų plaukų; taip-pat nepritaikįs ir bajoriškų aptaisų prie savo
               apskritaus, lygu pilkos žąselės, liemenėlio. Ka-ka-ka! Įdomus ištikrų-jų būtų
               reginėlis. Na, o viso apsiėjimo tokie smulkbajoriai dar labiau saugo, nekaip
               augštieji, nors patįs dažnai juokingi, esti nenumanydami tikrai, kas kuo einasi. Gal
               būtų nelaimingiausia pakamša apjuokimui ir tarnaitė, ne žmona, vyro, o dar labiau
               anytos, jei gyva tebėra.</p>
            <p>Ponas Petras kaito ir mainėsi veide, klausydamas tų pačios privadžiojimų. </p>
            <p>— Ne koks ten grapas prisipiršo — tarė pagalios, sutraukęs antakius. Gal-būt, kad
               ir...</p>
            <p>— Tada siusk! Aš neginu. Tiktai žiūrėk, kad savo skatiku neprisidėtumai prie seseries
               nelaimės. Tuo tarpu gi šit jau aštunta pasibaigė, o tu dar nesiruošęs. </p>
            <p>Ponas Petras kažin-ką norėjo pasakyti, bet tiktai atsiduso ir atsidarė skrynelę su
               skustuvais. Pamatęs, kad žmona greičiau ir tikriau išrišo jo namų klausimą, pabūgo
               suklyst ir čia jos nepaklausęs. Žmona tuo tarpu, šlamėdama šilkais, išėjo dar
               pasitikinti, ar nutaikė gerai išsigražinti. </p>
            <p>Laikas bėgo, kaip upės bangos, kaip debesiai per giedrą dangų. Praplaukė, nubėgo
               vandenis, o upės likosi, kaip buvusios; praslinko debesiai, o dangus vis augštybėse
               tebemėlynuoja; nauji debesiai slenka, spiečiasi i kuopas Įvairiausiais pavyzdžiais,
               ir vėl skrista, blaškosi ir nyksta nesusekamose ertvėse. </p>
            <p>Ant žemės panašiai slenka žmonių gyvenimas. Slenka diena po dienos, ir kiek tai
               įvairybių įvyksta tame pačiame, kad ir mažiausiame plote! Kiek tai gyvenimų išgriųva!
               Kiek šviesiu vilčių užsibaigia sunkiu atsidūksėjimu! O ant kapų ir griuvėsių viso-ko
               pražuvusio vėl kilsta toksai-pat gyvenimas: tie patįs grūmėsiai, varžytynės. Stoja į
               gyvenimo kovą nauji veikėjai, pilni spėkų, pilni vilties; svajoja, klysta, kamuojasi,
               kol galutinai nusibaigę ir jie neatsistoja prie kapiniu duobės. </p>
            <p>Laikas taip-pat geras gydytojas: malšina sunkiausius skausmus ir gydo pamaži
               giliausias širdies žaizdas. </p>
            <p>Praslinko metų dešimtis ir mūsų čionai aprašomųjų žmonių gyvenime. Nemaža pasidarbavo
               tas veikėjas ir Jonaičių šeimynoje. Nustojo seniai vaikščioję į krasą, tartum būtų
               nebetekę jau sūnaus. Nustojo apie jį net ir kalbėję. Tik motyna, nuo kitų
               pasislėpdama, kas metai, prieš Persimainynio šventę, užpirkdavo mišias ir apdalydavo
               pavargėlius, ir vis dar nenustodama galutinai vilties, laukė atmainos, laukė
               stebuklo. O to stebuklo belaukiant, vis nauji ir nauji krito vargai ant senu pečiu ir
               lenkė ją žilas galvas prie žemės. Savo Onelę bajorienę begelbėdami nuo pamėčiojimų,
               sukišo ir daugiau, nekaip tą prižadėtąjį tūkstantį. Ten nuolat labiau kiurstančiu
               skylių tuo neužkišo, o savo namus praskolino, ir prisiėjo išleisti nuomon keleriems
               metams ir pasilikti senatvėje įnamiais savuose namuose. Tiktai šiemet šit išsiilgę ir
               vien-kart su baime laukia Jurginių, ydant perėmus vėl ant savęs. Su baime, nes iškur
               ims dar nors vieną karvę, prie tos, ką buvo sau išsiderėję prie nuomos mokesnio;
               iškur ims arklius, vežimus ir kitus ūkio padarus, kurie visi beveik kažin-kur
               pranyko, kas ir nebuvo parduota didžiosioms skoloms apmokėti? </p>
            <p>— Duos Dievas, duos. Ko čia besikrimsti sau galvą prieš laiką — ramino vis
               bičiuliškai kaimynas senis Grigas.—Niekas netesi visam gyvenimui, neištesės ir
               vargai. Ir Viešpats Išganytojas ne visą juk gyvenimą kryžių nešiojo, nereikalaus to
               ir iš jūsų. Sunkią turėjote jaunystę, nelengvai pragyvenot ir ikišiol, bet paminėsite
               mano žodžius, kad dar nevienas jums pavydės ramios ir laimingos senatvės. O jeigu jau
               tokia britų Dangaus Viešpaties valia, kad sunkus kryžius per visą gyvenimą nuo jūsų
               neatstotų, tada juk, patįs žinot, ir giesmėje stovi, kad „ką Dievas myli, tam kryželi
               duoda“. Lai kryžius tas, valandėlei nuo jūsų neatstodamas, dūšias apsaugoja nuo
               pragaro galybių, ir ko daugiau iš Dievo žmogus krikščionis gali reikalauti. </p>
            <p>Ir nusiminusių senelių taip sustiprindavo dvasią kaskart tokie ir panašus kaimyno
               rimti krikščioniški pamokymai, kad tikrai atsidėję ant Dievo valios ir malonės,
               tyliai, be purinimo ir aimanavimo, vilko savo vargus tolyn. </p>
            <p>Bet šiemet, Jurginių susilaukus ir nuomininką su visais judamaisiais turtais
               išlydėjus, kaimynas dar ir kitokį seniams Jonaičiams prasimanė suraminimą: atsinešė
               kišenėje šimtinę.</p>
            <p>— Tekit! — sako padėjęs prieš susirūpinusius senius ant stalo.— </p>
            <p>Nors ir sunku, sako, pradėt kaipir išnaujo senatvėje, jei tiktai Dievo vardu
               pradėsite, atsilygįsime. </p>
            <p>Sekmadienio ryto susilaukus, vėl beatdundina atvažiuoja jaunesnioji duktė Pranikė su
               savo Juozeliu, „vargdieniu be pastogės“, už kurio jau keleri metai, kaip buvo
               ištekėjusi,—nuo tų-pat metų, kaip buvo nuomon išleistas tėvų ūkis. Tėvai liko namie
               kampininkais, įnamiais, o juodu iškeliavo į miestą, kur atsirado tuomet daugelis
               darbų. </p>
            <p>Sugrįžo dabar sveiki ir linksmi ir apsitaisę, nors ne poniška mada, bet dargi
               patogiau, nekaip bajoriškasis žentas: Pranė gražiu šilką skepetėliu, ant piršto
               žiedas tikro aukso; sijonas tiktai žibuliuoja ir spragčioja; jo marškiniai balti,
               kaip sniegas, ant koją lengvi kamašėliai, žiponas ir visas viršutinis aptaisas geros
               gelumbės. Pora vaikučiu, vienas ant ranką, kitas jau bėgiojąs, taip-pat gražiai ir
               švariai aptaisyti. Atsivežė ir seniems tėveliams, neužmiršdami, viso-ko gero nemažą
               ryšelį. </p>
            <p>Bet koks buvo seniu nustebimas, kada tasai išniekintasis jų Juozelis, „be pastogės
               vargšas“, ėmė traukt pamaži po vieną iš kišenės ir sukrovė prieš nustebusius senius
               dešimtį po dešimties nauju, šviesiu auksiniu pinigėliu! Tekit, sako, tėveliai!
               Prasigyvenkite, tai ir mes turėsime kur galvą prisiglausti, ar bent paviešėti tarp
               kaimo žaliumėliu! </p>
            <p>— Kas gi tai čia? Iškur? Ar paskolinote kur? Juk būtumėm gavę dar ir patįs pas kurį
               kaimyną, rasit, geresnėmis sąlygomis!</p>
            <p>— Taigi kad mums, tėvuk, patiems Dievulis davė — linksmai atsakė jaunas žentas.—Davė
               Dievulis gerai, pelningai pasidarbuoti, tai ir sumanėva: ką turi tėvukai svetimiems
               palakius mokėti, tai, rasit, vėly nepasididžiuos kada-nors mus vargdienius
               priglausti, leis vasaros žaliumėliais pasidžiaugti po miesto kvapu ir dulkiu, leis
               pas save vasaros metu pasiviešėti—mandagiai, bet žymiai pasididžiuodamas, kalbėjo
               jaunas dailydė.</p>
            <p>— Kas galėjo manyti! Kas galėjo tikėties! Oi-oi, kad būtų senis Grigas, tai
               pasidžiaugtų! </p>
            <p>— Susitikome pakeliui Simanavičių Joni, tai daviau auksiniuką ant pyragų ir prašiau
               tuojau pavadinti; tur-būt, neužilgo ateis. Tuo tarpu prašau, tėvuk, susibraukti
               šituos auksiniukus į kišenę, nes nemanykite, kad šitą šimtinę atskaitę, jau sausa
               duona ir lapiene misime; užteks dar ir spirgiams, ir kiaušinienei.</p>
            <p>Taip jiems besikalbant, prasivėrė duris ir Įėjo senis Grigas. </p>
            <p>— Tegul bus pagarbintas!—sušuko senis linksmiu balsu.</p>
            <p>— No, ką? No, ką? Nugirdau žmones pasakojant, kad plikasis žentas parėjęs uošvijon
               duonos prašyti, tai ir atsiskubinau pažiūrėti. Ar tai tiesa, Juozai?</p>
            <p>Juozis, linksmai šypsodamas, priėjo su žmona pabučiuoti rankos savo išauklėtojui, o
               Jonaitienė, pirmiausioji kitkart beturčio žento peikėja, nukaito ir pasiskubino
               užkalbint atėjusį kuo kitu ir prašyti sėsties. </p>
            <p>— Kur gi dabar beapsiverčiate? Ar gerai einasi? — pradėjo Grigas klausinėt
               jaunąją.</p>
            <p>— Darbo ir sveikatos netrūksta, tai ir duonelę nesausą valgome; o ko daugiau bereikia
               žmogui darbininkui? — atsakė Juozis — o darbo dabar Šiauliuose dailydėms—tiktai
               ištesėk!</p>
            <p>— O paskui pinigėlius tik žerk ir žerk!—pridėjo senis.</p>
            <p>— Tai žinoma. Ko čia gailėties svetimos gėrybės už savo prakaitą? Kad žmogų
               darbininką dykaduoniai vienas nuo kito veržia, tegul gi ir užmoka, kad būtu iš ko ir
               pasilsėti. Kas kas, tas ir les; kas dirba, tas turi turėti ir atilsi... Na, o mūsų
               seselė bajorienė kaip pasilaiko?—paklausė pagalios.</p>
            <p>Senė pažvelgė į vyrą nusiminusi. </p>
            <p>— Tai... nei šio, nei to. Ot: visur žmogus be vargų nepragyvęsi. Tuo tarpu duonos
               kąsnelio netrūksta, tai ir...</p>
            <p>— Ka-ka-ka!—susijuokė kaimynas.—Duonos netrūksta, kada per kokio-nors gudruolio
               užtikrinimą iš mužiku sugauna vieną - kitą puspūrį žiurkšūdžių iš valsčiaus magazino,
               o plikbajoriui užsiūlevojus, dažnai namiškiams ir visai striukai prisieina. O kiek
               kitąkart toksai puspūris išneša! Gudruolis koks už prisiėmimą magazino skolos ant
               savęs iš pusgirčio bajoro išvilioja porą balkiu, valsčiaus valdžiai pamylėti vėl
               išeina rublis arba ir du, taip kad velykinių pyragų už tai maišą nusipirktum. Tuo
               tarpu garbus dvarponis, išsinardęs po visas miestų pragarines, galutinai nusiplikinęs
               ir išalkęs, namieje daužosi, audrą kelia, kad nesą kuo, išskyrus sausą bulvę, vėdaro
               iškimšti, ir vėl kreipiasi prie kaimynų mužikų, kad įpirštų katras į valsčiaus
               magaziną, arba paskolintų bent keletą rublių.</p>
            <p>— Tai, begu daug vyrų apsieina be laidokavimu?</p>
            <p>— Taip, taip, mamele! O kelius, kartus tėvuką užtikai karčemoje nakvojant, arba
               purvyne begulint?</p>
            <p>— Man rodosi, ir Juzis nebūtu dabar šimtinės iškratęs iš kišenės, jeigu butu taip
               bajoriškai gyvenęs— pertraukė Grigas ir tęsė toliau.</p>
            <p>— Važinėjau nesenai anoje linkinėje su reikalais. Važiavau pro-pat palivarkėlį. Tik
               aut vienos dar kūtės ir ant gyvenamosios trobos stogai sveiki belikę. Grįždamas
               vakarą atgal, susitikau Onę, karvei girdyt vandenį benešančią iš ežerėlio. Mat, pūga
               buvo, tai anyta neleido varyt prie eketės. Ta viena karvė, sako, ir belikusi.</p>
            <p>— Kaip gi Onė, ar sveika? — klausė Pranė.</p>
            <p>— Kokia gali būt besveikata, gyvenant lygu tai vištelei į žasų kūtę pakliuvus.
               Apiplyšusi, apsipurvinusi, pajuodusi, ir kosa, lygu kelių dešimtų metų senė. Vargu
               ilgai bepagyvęs. Būčiau ir nepažinęs, kad pati būtų neprakalbinusi, prieš kalnelį
               žingine važiuojant.</p>
            <p>Seseries akyse pasirodė ašaros. Motyna, nesusigriebdama, ką daugiau besakyti,
               nusisuko į kampą. </p>
            <p>Ir ji ką nubraukė nuo akių nusigręžusi. </p>
            <p>— Sakė, kad jau likusį mišką pardavę skoloms—užbaigė savo pasakojimą Grigas.</p>
            <p>— O kaip gi Petras? Ar vis nieko negirdėti nuo jo?</p>
            <p>Čia Jonaitienė atsigavo ir atsigręžė. </p>
            <p>— Bepigu, kad būtų Petrelis gyvas. Kitaip viskas būtą buvę. Bet jo nebėra jau,
               nebėra! Kad būtu gyvas, tai nors laiškelį kada atleistu; nors gerą žodį tartu per
               tąją margą gromatėlę.</p>
            <p>— Nesenai sapnavau: eina va mudu su Petreliu per girią; po kojomis pilna žiedų, uogą,
               o jisai toks liūdnas, toks liūdnas, lygu didžiausia būtų nelaimė ji ištikusi.</p>
            <p>Aš klausinėju, tyrinėju: „kas tau, Petreli?“ o jisai tyli galvą nuleidęs ir
               verkia—taip liūdnai verkia, kad širdis man alpsta bežiūrint! Staiga, beeinant, žemė
               po juo prasivėrė, ir matau, krinta Petrelis į bedugnę!.. Aš pradėjau šaukt per sapną
               ne savu balsu, ir tėvas mane ėmė pabudęs žadinti. </p>
            <p>— Nebėra Petrelio tarp gyvujų! — užbaigė senė, šluostydamos ašaras, savo liūdną
               pasakojimą.</p>
            <p>— O man širdis ir protas kitaip sako—atsiliepė Grigas. — Jūsų Petrelis gyvas, ir nors
               suvargęs, bet sugrįš, ir dar nemaža giedrių dienų susilauksite senatvėje. Sugrįš, ir
               didelę visi turėsime linksmybę,, kaip kad Šventajame Rašte aprašomas didelis
               džiaugsmas tėvų iš sūnaus išdykūno sugrįžimo.</p>
            <p>— Kad bent iš tamstos, kaimynėli, lūpų pasiektų Dievo ausį! atsidūksėdama ir rankas
               sudėjusi, ištarė Jonaitienė.</p>
            <p>Tuo-pat beveik laiku, kada senieji Jonaičiai taip pakarčiui tai džiaugėsi, tai
               liūdėjo, vieškeliu nuo geležinkelio stoties važiavo nežinomas keliauninkas. Važiavo
               menku, samdytu žydo vežimėliu, kokių beveik niekada netrūksta Lietuvoje, nei dieną,
               nei naktį, prie kiekvienos geležinkelio stoties. Gana gili pailga kalamaška, su
               platesniu viršum ir kieta sėdyne, užmesta ka-žin-kuo iškimštu, nublindusiu, susėdėtu
               maišeliu užpakalyje ir dviem ar trimis laisvai kilnojamomis lentutėmis, permestomis
               skersai likusį priešgalio ilgį, žiūrint to, kiek ir kokie pasitaiko keliauninkai. </p>
            <p>Dabartinis keliauninkas, matoma, užmokėjo gerai, nes priešakyje buvo permesta tiktai
               viena lentelė, ant kurios sėdėjo tiktai pats vienas vežėjas žydas, o užpakalyje, ant
               gražiu priedangsčiu, matoma, paties keleivio, pridengtos sėdynės, sėdėjo tik vienas
               vyriškis su maža mergaite. </p>
            <p>Vyriškis buvo, matoma, augšto ūgio, bet liesas, sausas, pageltusiu veidu, lyg nesenai
               pakilęs iš ligos. Išrodė labai rimtas ir liūdnas. Mergaitė, priešingai, nors neišrodė
               taip-pat perdaug išlepinta, buvo nepaprastai linksma ir nuolatai čiauškėjo, ką-nors
               rodydama piršteliu ir klausinėdama. O tu nepažįstamu naujienų turėjo pilna
               kiekviename žingsnyje. </p>
            <p>— Tata! Tata! Žiūrėk kokie čionai arkliai! Kaip jie baisiai rėkia!— šaukė, rodydama
               ganomą bandą.</p>
            <p>— Tai karvės—pradėjo aiškinti vyriškis—bet mergaitė, nelaukdama pabaigos aiškinimo,
               pažvelgusi į kitą šalį vežimo, suplojo rankytėmis ir ėmė šaukt išnaujo.</p>
            <p>— O šitie juodi ir balti mažiukai, tokie garbanuoti? Oje kokie juokingi! Kaip jie
               šokinėja! Ki-ki-ki! — juokėsi mergaitė, rankomis plasnodama, neatsidžiaugdama kaimo
               reginiais.</p>
            <p>Bevažiuojant per mišką, tekiniai sugrimzdo į purvyną sulig stebulių, ir prisiėjo
               sustoti. Veltui Įsiutęs žydas ragino savo skrabį, netik balsu ir vadžiomis, bet
               pagalios ir votkočiu, kanapinę dali kažin-kur nutrenkęs: kumelšė karpė ausimis,
               pliurzino sukumpusiomis kojomis purvyną, galvą kinkavo ir nesijudino iš vietos. </p>
            <p>— Neplakk gyvulio be reikalo ir be naudos! Tegu pasiilsi, tai išveš ir neplakamas.
               Oras gražus— skubėti nėra ko!—sulaikė vežėją keliauninkas ir išlipo, arba, tikriau
               sakant, gana smagiai iššoko ant artimos pakelės kranto ir iškėlė paskui save
               mergaitę.</p>
            <p>Žydas vežėjas pasižiurėjo skersomis į keliauninką, išsitraukė tarbą </p>
            <p>su avižomis, užmovė kumelei ant galvos, ir vis dar prisibijodamas, kad keliauninkui
               nenusibostu laukti, pradėjo kalbinti. </p>
            <p>— Ponas, tur-būt, esi ištolo? Tur-būt, su reikalais kokiais, ar viešėti pas ką-nors?
               Bet pirmą syki, tur-būt, čia važiuoji ponas, kad aš nei karto nesu matęs?</p>
            <p>Keliauninkas liūdnai nusišypsojo. Jisai gerai pažino visiems čion žinomą Morkelį,
               kursai per tą dešimti metu beveik neatsimainė. Bet neišsiduodamas ir vienkart
               nemeluodamas, atsakė tiktai ant pirmojo paklausimo. </p>
            <p>— Neklysti, kupčiuli, iš labai toli keliauju.</p>
            <p>— Nu: gal ponui faktoriaus kame reiktu patarpininkauti? Aš senai čia gyvenu: visi
               mane žino ir aš visus: ponus, ir su vaikais, ir su tarnais, o mužikus—„ir su kauliu,
               ir su paršu“; „galėčiu gerbiamu ponu visu-kuo patarnauti“. Svetimam tarp svetimų
               atsiradus, sunku versties be tarpininkų.</p>
            <p>Žydo žodžiai „svetimam tarp svetimų“, matoma, stiprų padarė į keliauninką įspūdį, nes
               sutraukė nusigręžęs antakius, ir per jo liesą veidą perbėgo šešėlis. Bet vienkart
               krito į akį ir žydo pasigyrimas, kad visame aplinkiūje visus pažįstąs. Susiramino. Į
               jo veidą vėl sugrįžo paprasta, ligotai gelsva spalva, ir atsisakęs, pats pradėjo žydą
               kalbinti. </p>
            <p>— Taip: svetimam tarp svetimu tikrai sunku, o aš norėčiau šioje apylinkėje žemės
               nusipirkti. Pasakojo man vienas pažįstamas...</p>
            <p>Bet žydas tuoj pasikarščiavęs pertraukė. </p>
            <p>— Oi, oi! žemės? Žinoma, ponas nori dvaro, ne kaimo žemės, nes ką ponas kaime su
               mužikais beveiktu? Dvaras yra: čionai netoli Vilkiškių dvaras parsiduoda.</p>
            <p>— Vilkiškiu dvaras parsiduoda? Kodėl? Kas jį parduoda?—smalsiai pradėjo teirauties
               keliauninkas.</p>
            <p>— Nu: toks gešeftas išėjo. Jauni žmonės dabar, ką ten suvaikysi visokį mažmožį—lyg
               prisibijodamas, sukino kalbą žydas.</p>
            <p>— O tu mažmožiu, tur-būt, galuose prisirinko tiek, kad dabartės už juos bankas
               parduoda dvarą? Ar taip?</p>
            <p>— Nu: bankas. Kas gi dabar daugiau pardavinės? Vargšas žydelis tegu pirkėjus
               pavėžėdamas užsidirba porą auksinu.</p>
            <p>— O Vilkiškių sodžiuje kas girdėti?</p>
            <p>— Tai ponas čia viską žinai!— vietoj atsakymo pasistebėjo žydas.</p>
            <p>— Kai-ką atsimenu. Net ir tave atsimenu, kad buvai kitkart Vilkiškių dvare
               paktininku; ar netiesa?</p>
            <p>— Iškur gi pats ponas? Iškur tai žinai?</p>
            <p>— Iškur aš pats, tai tolimesnis tuo tarpu klausimas, o tamstą mačiau viešėdamas
               kitkart dvare. No: kas daugiau girdėti dvare ir sodžiuje?</p>
            <p>Įsitikinęs, kad vežamasis keliauninkas nėra joks valdininkas, tiktai dvaro ponaičiu
               pažįstamas, žydas susiramino. Drąsiau jam pasidarė net kalbėti, žinant su kuo.
               „Nusmukęs koks dvarponis—nutarė sau ir pasakojo toliau. </p>
            <p>— Nu, kokios gal būt naujienos? Dvaras...</p>
            <p>— Ne, ne. Dvarą šitą surasiu pats, kada reiks; kalbėk man apie sodžių: kas mirė, kas
               gyvas? Kur apsiverčia daktaras?... kaip jis tenai?.. užmiršau.</p>
            <p>— Steponavičius, tur-būt?—nusišypsodamas patarė žydas. — Oi-oi! Žmonės pasakoja, kad
               jau turtingesnis esąs už visus čionykščius ponus. Ką jisai veiktų sodžiuje? Jam iščia
               daugiau nieko nereikia.</p>
            <p>— Tėvą ar motyną juk čionai turi gal?</p>
            <p>— Oi-vei! Didelė vieta motyna! Jis pats jau tėvas, tur-būt, tai kam jam motyna? Ne,
               jisai vienas juk.</p>
            <p>— O kas gi daugiau?</p>
            <p>— Nu, Jodeikis, Jonaitis. Visi jie lygu gegužiukai.</p>
            <p>Keleivis kažin-ko užsigrižo dairyties po artimuosius krūmus, o žydas ir neklausiamas
               noriai tęsė savo apsakinėjimą toliau. </p>
            <p>— Kiti kaip kiti, bet senių Jonaičių — tai tikrai gaila, ir žydu esant.</p>
            <p>— Kodėl gi ją labiau, nekaip kitu?</p>
            <p>— Todėl, kad neivieni kiti taip sunkiai savo turtelio neužvargo, kaip šitie. Kiti
               gavo paliktą nuo tėvu; jie, nieko neturėdami, viską surinko savo rankomis ir nei
               vieni kiti dar taip nenusigyveno. Iščiulpė iš ją sūnelis viską, lygu siurbėlė, ir
               paskutinį kartą su pačia ir dar pora kokiu kipšukų apsilankęs, praėdė tėvams per porą
               mėnesiu paskutines karves. Oi-oi!.. O kas ponui? Ar negera? — puolėsi klausti žydas,
               pastebėjęs, kad jo klausytojas prie paskutiniu žodžiu staiga nubalo.</p>
            <p>— Ne, ne! nieko! — tikrino keliauninkas.—Ką gi dabar seniai? Gyvi dar abu?</p>
            <p>— Nu, kodėl nebus gyvi? Dar netaip seni žmonės. Vargiai gyvena du vienu senystoje be
               savos pastogės pasilikę, bet gyvi.</p>
            <p>— Kodėl be pastogės? Ar sudegė, ar pardavė?</p>
            <p>— Nei sudegė, nei pardavė, tiktai toks gešeftas išėjo, kad prisiėjo išleist arendon
               už skolas. Išleido vyresniąją dukterį už tokio girtuoklio, į dvarelį čionai netolimą.
               Tikėjosi, kad duktė, gavus tūkstantį kraičio ir ištekėjus už bajoro į palivarką, ir
               be mokslo bus ponia; tuo tarpu išėjo iš to gešefto visai kas kita: tikėjosi, kad tą
               tūkstantį atsius sūnus, o paskui—prisiėjo patiems sudėt skolinant. Sūnus parodė
               tėvams vuodegą, o bajoras, atvežęs jiems dukterį vienmarškinę, maišu apsupęs, iškratė
               ant kiemo. Paskui, kaip, ėmė vadžiot už plauku, kai pragėrus dar nepiautus javus,
               pritrūko dukteriai tarp bajorų duonos, reikė pridėt ir dar daugiau. Oi-vei! viso-ko
               buvo. O sūnukas Petrukas nei šukštu. Niekšis, fui!</p>
            <p>— Na, nežinia; rasit, sūnus ir negalėjo namiškiams ateiti su pagalba.</p>
            <p>— Oi-vei! Dar ponas to nežinai, kad Morkelis nemėgsta to sakyt, ko nežino tikrai.
               Oi-oi!</p>
            <p>— Iškur gi taip galėjai sužinot?</p>
            <p>— Nu, Morkelis prastas žydelis tai tiesa, bet į Peterburgą už savo pinigus nuvažiuoti
               moka. Oi-oi! Dar ir su fuksum po biskelį, kada savo kišenę gerbiančiam žydeliui
               kitaip neišpuola. Oi-oi.</p>
            <p>— Tai ką? Matei ir Peterburge jauną Jonaitį?</p>
            <p>— Koki Jonaiti? Tenai nėra jokio Jonaičio: tenai yra „Piotr Janicki“, su grafo karūna
               ant durų. Nu! Kam man buvo matyt, kad galima buvo ir pigiau sužinot, ką jis tenai
               veikia. Aš, kaip kaimo žydeliui pridera, nuėjau pas tų namų sargą, Įsiprašiau
               pernakvoti, ir išsišnekome apie viską. Geria, „ulevoja“; iš vieno bankieto vos
               išmiegojęs, jau žiūrėk besitaisąs Į kitą. Neužilgo, ką senas dėdė paliko, viskas
               išlakstys su vėjais. Sako, taip-pat katras savo vežime važiuojąs: ji turinti savo
               pažintis, o jisai savo, su atskirais Įėjimais. Supranti ponas? Poną kažin-kokia nuo
               kitų augštujų miesto ponų atlikusi gražuolė prie savęs priviliojusi. Žinoma,
               sodietis, neapsiverčiąs: kas nuo kitų atliko, tatai jam dar patiko. Oi-vei! O tarnai
               taip-pat turi savo „unarą“ ir nemėgsta, kad iš jo ponų kiti pasityčiotų, tai ir
               įprašė mane, kad giminėms praneščiau, idant jo poną su- draustą,
               sulaikytą,—sužinojęs, kad aš jų pono gimines pažįstu—užbaigė žydas,
               pasidžiuodamas.</p>
            <p>— Ir tenai viską žino? Viską jiems išpasakojai?</p>
            <p>— Ui! Ar gali ponas tatai manyti, kad Morkelis būtų toksai „nedalikatnus?“ Aš
               pasakojau jų kaimynui Grigui ir Stonaitei?</p>
            <p>Keliauninkas atsisuko į žydą. </p>
            <p>— Stonaitei? — paklausė. — Kokiai Stonaitei?</p>
            <p>— Oi-oi! Tai šauni ponia. Buvo tame pačiame Vilkiškių kaime prasta sodietė mergina,
               su kuria tasai Jonaičiu sūnelis buvo susižiedavęs, ir paskui, išėjęs mokslus ir
               susiradęs sau ponią, ją pametė. Ta mergina, užpykusi, ėmė pati mokyties, ir dabar
               koks iš jos daktaras! Oi-oi, koks daktaras! Užrubežinis daktaras! Profesorius
               daktaras, už kito ru-bežiaus baigusis augščiausį mokslą!.. Ir mano Jentkę pagydė,
               kada jau buvo viena koja po žemėmis; kada kiti visi ir gydyt atsisakė. O aš dabar
               turiu nuo Jentkės jau porą anūkėliu: a fain žydukai! dieve duok jai sveikatą ir
               ilgiausi pagyvenimą!</p>
            <p>O ką ji už tai paėmė? Krepšeli karosu Sorė, už saują pipiru išmainius, nunešė. </p>
            <p>— O dar vis mokosi apsikrovus knygomis, kaip kromelyje, o bet, kas tik pašauks prie
               ligonio, nėra jai nei nakties, nei pavargimo; nėra nei žydo, nei krikščionies; nei
               turčiaus, nei varguolio; ji žino tiktai mokslą ir ligonius — užbaigė žydas,
               pasigėrėdamas, nežinia, ar daugiau Stonaitės gerumu, ar puikumu savo iškalbos.</p>
            <p>— Kur gi ji dabar apsiverčia? Ar ištekėjo?</p>
            <p>— Už ko ji tekės? Aplinkiaus ponams tokia mokyta nereikalinga, tik jiems reikalingas
               kraitis, o prie jos to nėr. Nu, buvo čia koks daktaras, buvo profesorius, kurie jos
               norėjo, bet ji atsisakė. Pasakoja žmonės, būk pirmojo sužieduotinio neužmirštanti.
               Tfu! Jis jai dabar kojų nuauti nevertas. Fui!</p>
            <p>Klausovas pabraukė ranka per kaktą, šaltu aprasojusią prakaitu. </p>
            <p>— Taip, jis dabar jai kojų nuauti nevertas—pripažino—bet kur ji dabar apsiverčia?</p>
            <p>— Nu, gyvena prie dėdės savo namuose. Dar prisistatė sau vasarai palapinę ir gyvena
               kitame gale. Pradžioje dėdė buvo labai išsigandęs, jai sugrįžus, manydamas, kad
               prisieis pačiam traukties tuojau ša lin. Dabar netiktai išsitenka, bet dar nemaža
               pasipelno, ką žmonės suneša seserėčiai: ko ji nepriima, tai priima dėdienė. Iš gero
               žmogaus visiems nauda, netaip kaip iš kitu, sūneliu to paties sodžiaus, kurie, kaip
               žmonės sako, „nei bie-sui lazda, nei Dievui kačerga“. Bet tai ne vis tiesa: biesui
               lazda iš jų gera išėjo, nes ir pačiai Stonaitei iš jų priežasties prisiėjo pasėdėti
               kalėjime apie pusantrų metu.</p>
            <p>— Už ką?—gyvai paklausė klau-sovas.</p>
            <p>— Už ką? Žinoma, ne už vagystę, nei galvažūdystę. Nuvargusi tais mokslais, parvažiavo
               pasilsėti, ir nerimdama be darbo, įsimanė mokyti vaikus. Knygutėse, vaikams
               dalijamose, pilna visokiu paveikslėliu; ji pati taip gražius apsakymėlius pasakojo,
               kad ir mano Leibe-lė išsiprašė vaikščioti. — Prie jos niekas nedrįso tyčioties iš
               žyduko.—Nu, ir tuojau pasidarė didelė mokykla.</p>
            <p>— Paskui, atvažiavo į dvarą tokie ponaičiai, jos seni pažįstami...</p>
            <p>Čia klausovas neramiai pasijudino. </p>
            <p>— No, ir ką?—paklausė nekantruodamas.</p>
            <p>— Nu, tie liuoba išeis į laukus su tokiais dideliais baltais skėčiais ir stotyvomis,
               ir paišo visokius matomus laukuose reginius. Supranti, tur-būt, ponas? Vienas būdavo
               paišo, o kitas vėl tą-pat kala ir drožinėja.</p>
            <p>— Ko gi čia kalta Stonaitė?— pertraukė klausovas.</p>
            <p>— Nu-nu! Kas-nors visada turi būt kaltas, o kaltas esti tas, kas po ranka ir kas
               negali apsigint, arba išsiteisint, o prieš kvailą išsi-teisint sunku. Bet prašau
               tiktai palaukti, kas toliau buvo.</p>
            <p>— Ponaičiai tie buvo meilus žmonės ir mokėjo lietuviškai. Priprato į jų darbus
               žiūrėti piemenis, o įsižiūrėję, vienas-kitas pradėjo ir sekti: vienas, prisidėjęs iš
               namų kišenes anglių, pradėjo ant sieną, akmenų ir medžių paišyti avis, karves ir
               draugus; antras—iš medžio tą-pat drožinėti, trečias—lipinti iš molio. Ne be to, kad
               būtu iš tos priežasties kokiu javų ar pievos nepažeidę gyvuliai, be už tatai
               kai-kurie vaikai gerokai prasilavino. Aš pats nusipirkau iš vieno iš tu piemenuką iš
               medžio išdrožtą piemenaitę, su rykštele varančią veršiuką, už dvi grivini, ir į
               Šiaulius nuvažiavęs su reikalais, be derybų gavau iš vieno pono du rubliu.</p>
            <p>— Nu, mužikai, vienas užtikęs avis supuolusias i pievą, kitas—žąsis avižose, trečias
               — karves dobiluose,—užsiuto. Kas iš to bus? Dešimtis metu atmename, ir niekada to
               nebuvo. O ką naudos galim turėti iš tu mokslą? Kurie toliau mokosi, tie papūtė
               vuodegas ant musu, o kurie namieje—eibes daro! O reikia žinot, kad ir Stonaitė
               mėgdavo išeit i laukus prie piemenų ir skaityt jiems iš knygaičių, arba iš atminties
               pasakot jiems visokias Įvairybes, nors, tiesą pasakius, kaip girdėt, ji dar vaikus
               prižiūrėdavusi, kad ko nesuganytų. </p>
            <p>Įskundė kas šonam klebonui, ir klebonas pradėjo keikt visokį mokslą, ir lietuviškas
               knygas labiausiai, iš sakyklos. O gal kas atsirado, kurs pataikė ir kitur su skundu
               ant tu mokslu ir lietuviškų knygų nueiti, ar tai iš pamokslų buvo susekta,— tik vieną
               rytą, saulei tekant, be-apspinta policija Stonių trobą!.. </p>
            <p>Ir išvežė Marytę (nes Maryte visi ją aplinkiūje vadina). Oi-oi, kaip ją vežė! Bobos
               didžiausiame pasiutime mėtė paskui ją katra knygelę, vaikui duotą, katra gazietą
               surastą, įteiktą vyrams, katra ir ant sauso plūdo, šaukdama paskui. </p>
            <p>— Tė, neškis, praryk savo knygeles!—šaukė viena.</p>
            <p>— Važiuok, ir sprandą nusi-sukk, kad daugiau nebesugrįžtumei mūsų vaiku iš kelio
               vesti! — šaukė kita, ir t. t.</p>
            <p>Koks keletas susiprato, kad negerai ir negražiai buvo padaryta; tie drovisi jos;
               kiti, dauguma skersakiuoja, nors dabar ir nieko nebedaro, tiktai vaikų prie jos
               ištolo neleidžia. Ir vargsta taip pati viena sugrįžusi.</p>
            <p>— Kur?—paklausė klausovas.</p>
            <p>— Taigi juk jos čia ūkis ir gyvenimas Vilkiškėje, tik dėdė Kugis valdo žemę.</p>
            <p>— O pas ligonius žmonės kaimiečiai ją vadina?</p>
            <p>— Kam šitokiems gyvuliams daktaras? Jie turi savo bobas, visokius užkalbėtojus,
               burtininkus, ir gydosi visas ligas su avių ir arklių mėšlu, katino pikiu ir jaučio
               žieminius rintukus renkasi ir džiovinasi vasarai. Ka-ka-ka-ka-ka! O ji vis tikisi,
               kad ateis laikas, kada žmonės atsibus ir susipras, o tie žmonės vis ant jos kaip
               siutę, taip siunta. Kamai, bjaurybės.</p>
            <p>— Aš jau nekartą jai sakiau: Mesk, panele, juos! Spiauk ant jų! Jie neverti tokio
               atsidėjimo. Su savo mokslu kitur šilkuose vaikščiosi ir pinigais apsikrovus sėdėsi,
               ir žmonių garbę turėsi; o ji vis savo:</p>
            <p>— Pinigų ir šilkų man nereikia. Duonos turiu, o meilę ir pagarbą aš šitų, ne kitų
               žmonių, noriu užsipelnyti; noriu likties saviškė tarp savųjų, kaip gimusi ir
               buvusi.</p>
            <p>— Na, bet jau laikas ir toliau keliauti—užbaigė pagalios savo pasakojimą, traukdamas
               tuščią tarbą nuo arklio galvos.—Kur tai panelė?</p>
            <p>— Beti! Beti!—pradėjo šaukt keliauninkas, eidamas į krūmus. Bet iš-už pirmo kerelio
               tuojau iššoko linksma ir pasitenkinusi mergaitė.</p>
            <p>— Aš čia, tata! Aš toliau bijojau eit, kad nesusitikčiau vilko, tigro arba levo. Čia
               taip sausa, žalia ir žolynukai tokie geltoni auga.</p>
            <p>— Važiuojame jau toliau. Eik-šen! Daugiau žolynu rasime parvažiavę. Eikšen, mažyte,
               eik!</p>
            <p>— O šituos žolynus ar aš galiu nu vežt bobutei drauge su cukrai-niais, kuriu dar yra
               skrynutėje? Ar bobutė mėgsta žolynus?</p>
            <p>— Mėgsta, mažyte, mėgsta. Bobutė labai džiaugsis.</p>
            <p>Tuo tarpu vežėjas jau įkinkė arklį, ir tiktai pamojo, arklys vienu pasispyrimu
               ištraukė tuščią vežimą iš klano ir užvažiavo ant sausumos. Keliauninkas įsodino
               mergaitę ir įsėdo pats. </p>
            <p>Vio, vio!—suriko žydas, net atbalsis per mišką nuskambėjo; šmotai purvų nuo ratų
               nulėkė laimingai pro ausis, ir nudardėjo. </p>
            <p>Keliauninkas vien retkarčiais trumpai atsakė ką ant nuolato mergaitės čiauškėjimo.
               Šiaip buvo užsimąstęs, ir kartais dargi ašaros žibėjo jo akyse. </p>
            <p>— Viena vienatinė gyvenimo klaida, ir kiek ji prigamino sunkių pasekmių!—atsiduso
               pagalios ir pratarė žodžiu patsai sau.</p>
            <p>— Ką, tatuli? Ar paklydome?</p>
            <p>— Ne, ne, mažiute! Čia geras kelias. Tuojau parvažiuosime.</p>
            <p>Išvažiavo jau į Vilkiškės sodžiaus laukus. Šit Steponaitienės buta, ten toliau
               Juodeikių, už jų— senio Grigo ir... akis jo užtiko pajuodavusį, apkerpėjusi stogą.
               Sudrebėjo lūpos ir pabiro jau nebesulaikomos ašaros. </p>
            <p>Tai jo buveinė, jo gimtinė trobelė, iš kurios taip, rodos, nesenai išėjo sveikas,
               stiprus ir pilnas puikiausių vilčių, o dabar... grįšta gyvas numirėlis dvasia ir
               kūnu. </p>
            <p>Buvo tai, kaip jau gal patįs atspėjo gerbiamieji skaitytojai, Petras Jonaitis—o
               rasit, ir Janickis. Pažįsime tai neužilgo tikriau. </p>
            <p>Jau vežėjas, kryžkelę privažiavęs, buvo besukąs ant dvaro, kaip staiga keliauninkas
               sugriebė už vadžių. </p>
            <p>— Ne čia—sušuko—ne čia! Važiuok į sodžių!—Ir kiek pamąstęs:— užvažiuok pas
               Grigą!—pridarė lygu prikimusiu balsu.</p>
            <p>— Žydas atsigręžęs neramiai į keliauninką pasižiūrėjo, ir supliekęs savo skrabį,
               užvažiavo prieš Grigo vartus.</p>
            <p>Kieme, netoli vartų, patsai senis taisėsi žagrę. Vežimui sustojus prieš vartus,
               pakėlė ranką prie akiu, prisidengdamas nuo saulės, ir atsidėjęs žiūrėjosi. Staiga
               metė iš ranku kirvį ir leidosi artyn. </p>
            <p>— Juk Petras?... Juk Petras?..— kartojo savom akim neįtikėdamas senis širdingu
               neramiu balsu.</p>
            <p>Atjautė to paklausimo ir to balso prasmę ir gilumą Petras; iššoko lengvai, lygu
               stirna, iš vežimo. Senis iškėtė rankas ir tvirtai-tvirtai susipynė glėbiais, o
               ašaros, džiaugsmo ir susigraudenimo ašaros, gausiai ir laisvai birėjo vienam ir
               antram, nes suprato ir atjautė vienas kitą iš sielos gilumos. </p>
            <p>— Aš sakiau, aš sakiau; aš visiems sakiau, kad pas Dievą nieko nėra negalimo! —
               kartojo senis.—O čia tai tavo dukrelė?.. Vienturtė, tur-but, dukrelė, ką? — klausė
               prisiartindamas prie vežimo.—Nebijok senio, mažilele, nebijok!</p>
            <p>— Tur-būt, nesupranta? — atsikreipė, lygu pasigailėdamas prie Petro. — Na, ir tai
               mažmožis: tarp žmonių pagyvęs, pramoks; ir žmoniškai pramoks, ir padainuos dar mums
               gražiai.</p>
            <p>Kada tai dėjosi tarpe senai nesimačiusių geru kaimynų, vežėjas Morkelis stovėjo
               išsižiojęs, išsigandęs ir labai nusiminęs. Stačiai stingo jo smegenis ir mintis
               galvoje. Kaip tai jis galėjo nepažinti?!.. Kaip tai jis galėjo taip nežydiškai
               apsijuokinti?! — jis, gudriu vadinamas, Morkelis?!.. Kaip jis akis parodys savo
               Sorei, jeigu ji sužinos?!.. </p>
            <p>Jau buvo apsukęs vežimą važiuot atgalios, kada Petras, atsiminęs, sulaikė. </p>
            <p>— Palaukk, palaukk, Morkel! Kad ir biaurųs tie Vilkiškės sūneliai, bet dar vežėjams
               užmoka už vežimą—tarė šypsodamas.</p>
            <p>— Ui! Kad aš nežinojau, kad Morkelis toks žioplas, toks kvailas! Ui! Ui!</p>
            <p>— Taigi matai: ir gudriam Mor-keliui pasitaiko papildyti žioplybę, ir tai ne
               Potrapilėje, bet ir Vilki-škėje; nepeikk todėl kitąsyk perdaug ir kitų. Šiuo tarpu gi
               tau tiktai ačiū už tai, ką papasakojai.</p>
            <p>Ir užmokėjo dvigubai, nekaip buvo susilygęs. Žydas syktelėjo pabučiuot rankos, bet
               Petras atsitraukė, nieko netaręs, ir įėjo su mergaite į vidų. </p>
            <p>Porai valandų praslinkus, žingsniavo Grigas į Jonaičius. Jo veidas švytėjo džiaugsmu,
               tartumei jam kas būtų lauką žemės dovanojęs. </p>
            <p>— Aš sakiau! Aš sakiau!—murmėjo eidamas. </p>
            <p>Jonaiti užtiko kieme. Kas gi iš vyru ir sėdės troboje, pavasariui išaušus?..
               Susisveikino, ir Jonaitis tuoj pastebėjo pakilusi kaimyno ūpą. </p>
            <p>— Kuo gi taip besidžiaugiąs kaimynas? Rasit, galėtumėm ir mes tuo gerumu pasigėrėti?
               — paklausė.</p>
            <p>— Kodėl ne! Kodėl ne! Kada Dievas duoda, tai visiems užtenka, o šiuo tarpu jums gali
               dar daugiau tekti, nekaip kitiems.</p>
            <p>— Jonaitis išsitraukė pypki iš dantų ir žiūrėjosi į kaimyną, be žodžių,
               klausiančiomis akimis, o kaimynas tarė:</p>
            <p>— Gavau nuo jūsų Petro laišką.</p>
            <p>— Nuo mūsų Petro laišką? Kada?</p>
            <p>— Taigi ve, tiktai ką!</p>
            <p>— Ką? Ką jųs čia? Petrukas rašo, ar mirė? Oi, nedovanai aš sapnavau taip baisiai!—Ir
               pradėjo pri-vadžiodama verkšlenti.</p>
            <p>— A jau, a jau, šitos moteris! Nei mirė, nei mano mirti. Vargų turėjo ir beturi
               nemaža, tai tiesa; mirti betgi nežada, tiktai kraustosi namo, prie jūsų. Aš sakiau
               juk.</p>
            <p>— Taigi skaityk, susiedėli, skaityk! Kur beapsiverčia? Ar ištikrųjų parvažiuoja?</p>
            <p>— Ne parvažiuoja, bet jau ir parvažiavo, tiktai drovėjosi prie jūsų tiesiok eiti,
               kaltas esąs nusi-jauzdamas.</p>
            <p>— Prasikalto jisai, prasikaltote ir jus patįs, ką jums jau nekartą sakiau, kad
               nesirūpinote įkalbėti nuo mažu dienų, kad rūpintųsi būti ne ponu, bet geru,
               išmintingu ir protingu žmogumi. Dabar jis, per sunkius vargus pažinęs žmogaus
               gyvenimo užduotis ir vertybę, grįšta, idant likusiuoju savo gyvenimu atitaisytu savo
               gyvenimo klaidą ir drauge jūsų išauklėjimo klaidą. Užmirškite todėl dėl jo iškentėtus
               savo vargus, atleiskite iš širdies, ir dar šiandien pamatysite vienturti, širdingai
               jus mylintį savo sūnų.</p>
            <p>— Dieve brangus! Ką ir bekalbi, kaimynai? Ar tai mes, tėvai, at-stumtumėm savo
               vaiką?!.. Kur jisai?</p>
            <p>— Kaip kitkart Nojus, Didžiojo Potvynio vandenų nešiojamas, žvalgais išsiuntė
               balandėlę ir paskui krunklį ištirti vietos, taip ja su sūnelis išsiuntė žvalgais
               mane, pats tuo tarpu pasilikdamas su dukteraite mano troboje—vis šypsodamas, išguldė
               pamoksliškai Grigas.</p>
            <p>— Juozeli! Pranele! Petrukas sugrįžo, Petrukas!..</p>
            <p>Žado trūko jai. Netilpo tos valandos džiaugsmas jos krūtinėje. </p>
            <p>Juozis su savo Prane buvo išėję pasižiūrėti po sodeli. Sūnaus pasitikti išsiskubino
               vieni tėvai. </p>
            <p>— Tėveliai! mieli tėveliai!—kartojo sūnus, klupsčias nubučiuodamas tėvu rankas. — Ne
               aš vienas mūsų bendrame gyvenime suklydau! Jus klaidinote mane mažą, nepažindami
               platesnio gyvenimo, kaip ir aš; nes gyvenimą pažinti tikrai galima, tiktai ištyrus ji
               savu, ant savo pečiu išlaikytu vargu!</p>
            <p>— Sugrįžo Petrukas ir jo bo-strukas!—uždainavo grįždamas Juozis su žmona, užgirdę,
               kas per svečias apsireiškė namuose. — Žmona ant to nieko neatsakė. Ir ji dar vis
               širdies prie brolio prilenkti negalėjo. Bet sugrįžę namo ir pamatę tą švogerį ir
               brolį taip išvargusį, prisiklausę malonaus čiauškėjimo mums jau pažįstamos mergaitės,
               kurią visi palaikė Petro dukrele,— nes tik paskui buvo išaiškinta namų srityje, kad
               tai tik prisisavinta žmonos duktė,—tikra širdžia prisilenkė ir juodu, ir džiaugėsi
               visi, o ypač seniai Jonaičiai, didžiu džiaugsmu. Grigas, užsigėręs, kadangi tai dar
               skaitėsi kaip ir Velykų laikas, ėmė giedoti ir trypinėti su vaikais, tai vėl, pagal
               savo papročio, išvadžiojo rimtus pamokymus iš Šventojo Kašto.</p>
            <p>Antras gyviausiai džiaugiąsis žmogus — tai buvo Petro dukraitė. Tai jos atidžią užėmė
               katė, kampe prie krosnies gulinti su trejetu margų katyčių; tai lauke viščiukai,
               geltoni, tartumei kanarėliai; tai vėl verpiamąjį margą ratelį mėgino sukinti, kolei
               pagalios, prisisėdusi prie tėvo, nepradėjo snausti, ir Jonaitienė paėmusi nenušė į
               lovą. </p>
            <p>— Kas gi su ja nutiko? — paklausė senė paskui jiedvi atėjusį i alkierių Petrą.</p>
            <p>— Mirė—atsakė paklaustasis.</p>
            <p>— Senai?</p>
            <p>— Mėnuo atgal.</p>
            <p>Jonaitienė gailestingai pažvelgė į mergaitę. </p>
            <p>— Našlaitė vargšė. Tur-būt, mažai tepasidžiaugė motynėle ir prie gyvos galvos. Ar
               daugiau neturėjote?</p>
            <p>Petras valandėlę tylėjo. </p>
            <p>— Ir šitos neturėjome. Turėjo pati be manęs, užrubežyje, su paviliojusiu ja grapu.
               Bičiulis tasai, neilgai trukęs, vedė turtingą žydę,</p>
            <p>O ją pametė nuopuolyje ir varge, be pastogės ir be duonos, su mažu vaiku ant ranku.
               Koki laiką vaikščiojo ir po gatves, prašinėdama; paskui įsisirgo, ir jauzdama
               prisiartinančią paskutinę valandą, parašė į mane, prašydama atleisti ir priglausti
               vaiką.</p>
            <p>Motyna rankomis suplojo. </p>
            <p>— A tu Dieve! Kas čia dar per naujienos! O gi ar aš būčiau glaudusi svetimą išperą!
               Kad ji nesulauktų!</p>
            <p>Petras suėmė motyną už rankos ir bučiuodamas ėmė prašyti. Ašaros pabiro jam per
               veidus. </p>
            <p>— Atleisk, mamele! Man atleisk ir pagelbėk išpildyt man mano priedermę. Visi žmonės
               klaidingi, o moterystė tuo tikslu tveliama, idant vienas-antram visuomet gelbėtųsi
               padarytas klaidas taisyti, jei nebuvo suspėta bendromis pajėgomis klaidos
               išsisaugoti. Ne aš vienas klydau, ne ji viena klydo. Sunku susitaikyt žmonėms
               kitokiose aplinkybėse ir kitaip išaugintiems. O ko gi kaltas kūdikis? Šit
               prisižiūrėk, ar žymi kokia kaltė jos mažame veidelyje. Žmogaus nusidėjusio ir kalto
               veidas nepažįsta tokio šypsojimo, kaip šit ji šypso pro miegus! Užmušiau aš savo
               gyvenimą susiklaidinęs, pagelbėk, mamele, tinkamai išlaikyt pasekmę, ar tikriau, gal
               vieną iš daugelio tu klaidų pasekmių. Tiek man darbus gera šiame pasaulyje, kiek ši
               mažytė augs žmoniškai ir dieviškai auginama. Šit ir jos motyna parašė ir į tamstą
               mirštamoje valandoje, maldaudama krikščioniško atleidimo: atleisk, mamele! Ar toli
               laukt, kada ir mes patįs reikalausime tokio-pat atleidimo nuo pažįstamu?—Ir
               prisilenkęs glostė linksmai sapnuojančios mergaitės šviesius, minkštus
               plaukelius.</p>
            <p>— Amžiną atilsi dovanok jai. Viešpatie! Amžiną atilsi—pasigirdo nuo pravertu durų
               senio Jonaičio ir Grigo balsai, kuriuodu, nesulau-kdamu Petro su sene sugrištant,
               atėjo patįs prie jų. — Dievo, matoma, valia tokia buvo. Keista tiktai man išrodo, kad
               ji taip motynos neikiek nesigedauja—pažymėjo dar Grigas,</p>
            <p>— Ji jos beveik ir neturėjo, beeidama per aukles ir prieglaudas. Neturėjo nei progos
               prie ko-nors labiau priprasti ir prisirišti. Pabūk, matule, jai motyna, nors kol
               paaugs!</p>
            <p>— Pasistengsiu, kol tikresnės nesurasi.</p>
            <p>— Nebesurasiu jau, matule, ne-besurasiu!</p>
            <p>— Ant viso-ko Dievo valia—atsi-liepė Grigas.—Ne mūsų, tiktai Dievo valia—ant viso-ko.
               Dar ant visų mūsų gali prašvist giedri saulelė, nors mums, seniams, jau tai ir
               pavakarėje gyvenimo. Bet kam nemalonu ir atsilsėti, sulaukus giedro, tykaus
               vakaro?</p>
            <p>— Ir aš palaidojau gyvenimo svajones. Ir man jau vakaras — atsiliepė Petras.</p>
            <p>— Netaip kalbi, Petrai! Netaip kalbi. Palaidojai, sakaisi, gyvenimo svajones.
               Svajonės tai žiedai, tai rytmetis. Po žiedu liko dar tau visi vaisiai; po rytmečio
               liko visa diena. Vaisiu daugelis sėjama, i metus po du ir tris kartus; po ūkanoto
               arba audringo rytmečio nekartą būna giedri, darbšti, pelninga ir naudinga diena.
               Pasaulyje viskas vienas į kitą maž-daug panašu. Ir žmogaus gyvenimas panašus i kitus
               gamtos apsireiškimus. Kiekvienas augmuo ką-nors grąžina ir naujo priduoda žemei, iš
               kurios išaugo; nejaugi tu, tiek mokslu ėjęs ir tiek žmonių ištyręs, visas tame
               surinktas žinias norėtumei ir nesidrovėtumei nusinešti su savim į kapą?</p>
            <p>— Spėkų jau trūksta—atsiduso Petras.</p>
            <p>— Spėka, pajėga atsiranda pamaži, bedirbant. Darbe ir žmogaus laimė. Tuščią gyvenimą
               vedei, ir laimė nuo tavęs pabėgo; pradėsi dirbti, pildydamas dievišką gamtos
               sutaisymą, laimė, nors praeidama, neaplenks ir tavęs nepakibinusi. Na, o gal-būt, kad
               dar ir ant ilgiau pasidabos, kai sodžiaus žaliu-mynose atsiganysi—nusišypsodamas
               užbaigė senis. — Ant viso-ko Dievo valia—pridėjo dar. </p>
            <p>Vyrai, pasiėmę kepures, išėjo laukan, o Jonaitienė tuo tarpu vėl, kaip dešimti metu
               atgal, atsidarė didžiąją skrynią; vėl ėmė traukti ploniausias drobules ir užvalkčius,
               valkstyti pagalvius, kloti patalus, ir kol nutarė, kad jau Petreliui gali būt gera,
               lova išrodė, kaip pailgas kūgis šieno, kaip kupeta. Beveik kopėčių nereikė i ją
               Įsilipti. </p>
            <p>Tuo tarpu senis Grigas nesiliovė Petrui pamokslus sakęs, o galutinai suminkštėjęs
               Petras beveik nesiliovė šlapinęs blakstienų ašaromis. </p>
            <p>— Na-na! Nebūk gi boba pagaliaus. Ot, palydėk mane žingsnelį-kitą, prasivaikščiok
               kaulams atitaisyti po kelionės, ir gulti. Šit jau saulutės ir spinduliai bebaigia
               slėpties, o dabar naktis trumpa. O dienomis pas mus ne mada miegoti. Vasaros metu
               reikia anksti stot prie darbo, idant rudens sulaukus būtų kuo pasidžiaugti. Kas pats
               nemoka ar nepajėgia, nors kitiems turi padėti.</p>
            <p>Išvargusiam iš kelionės ir paskutinių metų vargais Petrui ta trumpa naktis ir perdaug
               trumpa pasirodė. O rūpestinga motyna taip labai visus langus apkarstė, kad sūnaičiui
               musios išsiilsėti netrukdytų; taip draudė visus, kad garsiai nešūkautų, garsiai
               durimis praeidami nesudaužtų,—kad tik darbi-ninkams pietų susirinkus, atvykęs senis
               Grigas miegalių iš lovos be-išjudino. </p>
            <p>— Še tau! Še tau! Ar tai tėvukai, ir žilų plauku ir kuprų susilaukę, neturės iš
               sūnaičio jokio pavadavimo? Kas tai regėjo? Kelkis man tuojau! </p>
            <p>O našlaitė mažutė, kuri su niekuo negalėdama susikalbėti, tėtušio išsiilgdama, ikšiol
               vien pro durų skylutę kartas po karto žiūrėjo, ar dar tetušis nesikelia, dabar
               pripuolus ėmė balsu šaukti.</p>
            <p>— Tėte! tėte! Mes jau pietų parėjome. Mes jau nuo darbo parėjome.</p>
            <p>— O ką gi dirbai? — paklausė glostydamas Petras.</p>
            <p>— Mudu su Vinceliu ganėme-vištelius ir kačiukus pienuku girdėme. Norėjome ganyti ir
               žąselius, bet žąsinas nedavė. Žąselius gano-žąsinas.</p>
            <p>— Tai reikia pavadint dabar ir žąsiną pietų, jeigu ir jisai dirbo — nusišypsodamas
               tarė Petras...</p>
            <p>— Kad jisai... Jisai tenai žoliu-kes kramto ir pietums valgo — paaiškino atsiminusi
               mergaitė.—Jisai baisesnis už levą: levas manęs girioje neužpuolė, o jisai tuojau
               išsižiojęs ir liežuvį iškišęs pučia, prisiartinti prie žąsyčiu neduoda.</p>
            <p>— Na, dėduk! Tur-būt, ir tikrai man ką gero išpranašausi: kur-kas tvirčiau, rodosi,
               vienas-kito laikosi kaulai, tik vieną naktį atsilsėjus po tėvu pastoge — tarė
               pasi-raivydamas ir nusišypsodamas Petras į Grigą.</p>
            <p>— Dar reiks, brolau, ir po atolus pasivaikščiot. Ten sodžiaus sveikata gyvena, ne
               pataluose—taip-pat linksmai pertarė Grigas</p>
            <p>Popiet katras išėjo prie savo darbo. Išėjo ir Petras pasižvalgyti po laukus ir po
               kaimynus. </p>
            <p>Viskas, rodosi, buvo tas-pat, kaip jaunose dienose, kaip dešimti metu atgal. Tas-pat,
               o bet kitoks: kitaip i ji visi susitinkami žiūrėjo, kitaip ir jam viskas ir visi
               išrodė. Tvoros, kur kitąkart buvo išgriuvusios, dabar ten stovi naujos, arba jų visai
               nebėra; kur kitkart buvo naujos, dabar ten sukrypusios. Medžiai ir kerai taip-pat:
               vieni pranykę, kiti išaugę, kad nebežymu, jog tai tie patįs. Žmonės, kurie anuomet
               buvo prielankiausi, dabar į jį žvairuoja, šalip eidami, lygu bijodami prisiartinti;
               net ir tie, bendramečiai, su kuriais drauge augo. Drauge pradėjo, nuaugo į šalis.</p>
            <p>Išėjo ant siauro tako. Kaip čia jo žmonės išsilenks? Viena šalimi tęsėsi ganyklos,
               kita vasarojai. Ganykla sparčiai nuklapnojo raitas kažin-koksai vaikinas; toliau,
               pasirodė tuo-pat taku priešais einąs suaugęs vyriškis. Kaip šitas jo išsilenks?
               Katalikiškai pasveikinęs, Petras pirmas ištiesė ranką. </p>
            <p>— Sveikas, senai matytas!</p>
            <p>Užkalbintasis šaltai atsakė ant pasveikinimo ir ranką ištiesė lygu nenoromis. </p>
            <p>— Ar tai jau nebeatsimeni, dėde, seno pažįstamo? Ar išdidėjai taip?</p>
            <p>— Tai-tai! Kas gal užmiršti taip garbingą žmogų? Ponas Janickas graži pavardė, ir
               labai gaila, kad mudum nevienas kelias. Didelė garbė būtų. Bet ponas Janickas
               išsirengė „ant spaciero“, o man reikia skubinties prie darbo, todėl žiūrėkime
               kiekvienas savo kelio.</p>
            <p>Ir nuėjo. Petras likosi vietoje, be žado, tartumei įkastas. </p>
            <p>Buvo tai Stonaitės dėdė Kugis. Ansai nuėjo, jau ir už kalnelio, o jisai dar
               tebestovėjo vietoje, negalėdamas atsigauti. </p>
            <p>Atsikvošėjęs kiek, jau buvo bežengiąs į tankmę karklynų, bet sugrįžo atgalios.—Lai
               plaka, kad užsi-pelnijau; lai plaka! Užtikau nemaža neužpelnyto džiaugsmo gerose
               širdyse artimiausiųjų; lai būna tai drauge ir diena atkentėjimo už Kaltes. </p>
            <p>Ir ėjo takeliu tolyn. Priešakyje sušmėksavo pora moterišku. Viena išrodė, tartum,
               skrybėlėta. Žymiai matėsi ant galvos lengvas, vasarinis šiaudinis skryblius. </p>
            <p>— Tai Marytė! — ištarė jo lūpos.—Marytė! Marytė!—kartojo jo mintis ir širdis. — Lai
               plaka ir ji mane! Lai paniekina! Lai apjuokia prie pašaliečio žmogaus, lai! </p>
            <p>Pašaliečio žmogaus? O jis, ar jai savas? Ar labiau savas už kitus? Ar jisai pats jos
               nepaliko, nepametė tarp žmonių pašaliečių?— galvojo eidamas, nuleidęs galvą. </p>
            <p>— Sveikas drūtas, senas drauge. tvirtu balsu pasveikino pirma Stonaitė — Iškur gi?
               Kaip? Kokiuo būdu galėjo tai įvykti, kad sosta-pilės ponai vieši mūsų senai
               užmirštame kampelyje? Ot svečias netikėtas!</p>
            <p>Petras atsakė: </p>
            <p>Likimo svarstyklės ir iškelia, ir nužemina; likimo vėjai ir parpucia atgal. </p>
            <p>Stonaitės veidas apsiniaukė. </p>
            <p>— Taip, taip. Vienus vėjeliai blaško, kur patinkami, kitiems ir audros lai jaunystės
               žiedelius išblaško, neįgalėdamos šaknų, kurias širdis suleidžia gimtinėje vietoje.
               Na, o dabar ilgai tamsta žadi paviešėti?</p>
            <p>— Kol neišvarys — atsakė Petras, kiek nusiminęs.—Kur gi tamsta besiskubinanti? </p>
            <p>— Prie ligonio. Nuo vakar vakaro prisiėjo ikšiol išsėdėti prie vieno, ligai
               besisveriant. Pasisekė tą persverti gerojon pusėn, skubinu prie kito. Rasi, Dievulis
               duos, pavyks ir čia. </p>
            <p>— Nedrįstu tamstai pavydėti, ir sveikinu tik nuo širdies.</p>
            <p>— Pavydėti nėra ir ko: kas nori, darbo užtenka visiems. Bet šiuo tarpu sudieu. Kad
               tamsta dabar jau nebežadi bėgti nevaromas, tai tikiuos, dar pasimatysime. Malonu bus
               pasipažint ir tikriau, nekaip kitąkart, ir kitose sąlygose. Šiuo tarpu sudieu!</p>
            <p>Paspaudė ranką ir nusiskubino, pakelingu krepšeliu nešina, matoma, su reikalingais
               gydyti įrankiais ir vaistais. </p>
            <p>Petras prityrė keisto įspūdžio. Prisėdo ant akmens ir užsimąstė. </p>
            <p>Ar tai ta-pat Marytė? Ar nieko jau joje nebeliko iš senosios jo Marelės? Jis matė
               gydytoją, skubinančią prie ligonio, nebe Marelę, kurios vien vardą paminėjus, jo
               širdį ap-siauzdavo kažin-koks malonus ramumas. Ne Marelė tai, kuri taip, rodos,
               nesenai pro jį nematė viso pasaulio, gerbdama, kaipo svajojamą, bet nepasiekiamą
               augštybę. Kur vis tatai dėjosi?... O tu skaudus likimo pasityčiojime! Jis dabartės
               juk nekitaip, kaip tik pasigailėjimo bevertas nenaudėlis gali rodyties jos akyse. Ir
               kaip jisai jos buvo susitiktas išdidžio, lyg kokio viršininko!... </p>
            <p>Dųzgėjimas netoliese bėgančiu arklių išbudino jį iš tų liūdnų minčių ir atminimų. Tai
               senis Grigas jojo iš ganyklos. </p>
            <p>— Mateis su ja?—paklausė.</p>
            <p>— Susitikome — atsakė Petras, ir palenkė galvą žemyn.</p>
            <p>— Kalbėjotės?</p>
            <p>— Kokia kalba begali būti dabar tarp mudviejų. Ji žmogus, o aš...</p>
            <p>— No, no! Ar tai ji tamstai jau žmogaus vardo nebepri pažino? Ar į akis tau tai
               pasakė?</p>
            <p>— Žodžiu nesakė, bet iš akiu aš tai mačiau. Akis dažnai pasako pirma lūpų ir
               liežuvio.</p>
            <p>— No, no! Mūsų krašte dar nepažįstami tokie pasikalbėjimai. Gal-būt, tarp ponu yra
               tokiu išradimu, bet pas mus niekas nesikalba nei akimis, nei ausimis, nei nosimis,
               nes kiekvienas turi tam tikslui lūpas ir liežuvi, o kas širdyje, tas-pat ir ant
               liežuvio. Taigi besilieka ir tamstai rūpinties greičiau atsigauti kūnu ir dvasia ir
               pradėt naują,— žmonišką, ne ponišką—gyvenimą, ot kas! Tada pamatysime, ką pasakys
               Marelė lūpomis ir liežuviu, ne akimis ir nosimi, ar dar kitais nariais. Šiuo tarpu
               sudieu. Tamsta sveikas vaikštinėki. Rūpinkis kuo-greičiau prisigerti sveike-snio
               gimtiniu laukeliu oro ir kuo-greičiau paleist su svetimais pralekiančiais vėjais
               visus poniškus suvaržymus ir tuščiai sunkinančias gudrybes. Man laikas prie
               darbo.</p>
            <p>Senis nujojo, pamtelėjęs savo bėri pančiu per pasturgalį, o Petras įsileido nuo
               kalnelio į alksnyną. </p>
            <p>Geroką porą varsną žingsniavo užsimąstęs, įsižiūrėjęs į tyliai sruvenančias upelio
               vilneles, kada staiga suvizgėjęs aplinkui kojas nedidelis šunytis privertė jį
               struopte-lėti ir atsipeikėti. Pakėlė galvą ir apsidairė. Už gero pusvarsnio riogsojo
               apiplyšusi trobelė, kurios prie-angyje sėdėjo ant akmens nebejaunas jau žmogus ir,
               kaip rodėsi, galvą susiėmęs verkė. Gerai įsižiūrėjęs, atsiminė. Taip: tai Buboko
               troba. Arčiau priėjęs, pažino ir patį verkiantį. Buvo tatai patsai Bukokas. </p>
            <p>Nors žmogus tasai, kaip kiti juokėsi, devynerių amatų mokėjo, o tikrai, gal-būt, ir
               daugiau, nes nuo jokio darbo neatsisakydavo ir lygiai noriai apsiimdavo taisyti
               laikrodžius, mūryti krosnis, kaminus, statyt namus, kast šulnius, daryt bosus ir
               kibirus, kaip ir paskersti meitėlį, papiaut aviną, veršeli, kieno tik prašomas;
               norint, neskaudžiant priežodžio, dešimtą kentė badą, ar bent diena iš dienos vargu
               vargą lopė, visada pastebėtinai buvo linksmas ir ramus, tartumei jokio neturįs
               rūpesnio. Nemažai todėl nustebo Petras, matydamas jį dabar balsu nusikukčio-jantį
               beverkiant. Kas galėjo nutikti?</p>
            <p>Piktesnis šunies lojimas artumoj atkreipė atidžią ir paties verkiančiojo. Pakėlė
               paraudonavusias akis ant prisiartinusio. </p>
            <p>— Kas per nelaimė tamstą ištiko? Ištikro, neįtikėtinas tai daiktas, kad visus
               linksminąs Bubokas taip ašarose pluktu! Kas nutiko? Žmogau!</p>
            <p>Beverkiantis dar smarkiau ėmė verkti, privadžiodamas: </p>
            <p>— Oi, poneli, poneli! Vienatinė mano dukrelė, vienatinė mano belikusi linksmybė ir
               akiu šviesa— miršta! Jau visa savaitė besueina, kaip marinama ir nenumarinama!</p>
            <p>— Tai ir gerai. Kad ikšiol nenumirė, gal pagis — mėgino Petras suraminti.</p>
            <p>— Oi, nebepagis, ponuli, nebepa-gis. Syrienė tiktai ką pasakė, kad jai „mirtinoji“
               jau prisimetus, o apie ką ji tatai ištarė, dar neivienas neišgijo.</p>
            <p>— Kas per Syrienė? Daktarka, kokia bobutė, akušierė, ar kas?</p>
            <p>— Boba iš kaimo, kaip ir kitos, bet apie ligonius, kurie turi mirti, labai
               nusimananti. Plauku tiek ant galvos nesuskaitysi, kiek ji ligonių numarino. Baisu ir
               atsiminti.</p>
            <p>— Tai kam gi tokią baisenybę parsigabenai?</p>
            <p>— Kas ją begabęs? Viena paskui kitą bobos telkiasi prie ligonės, kaip varnos prie
               puolenos. Prasimanęs, rodos, su mietu visas iš namų išdaužyčiau, kad pats ką-nors
               galėčiau nusimanyti; bet juk be bobų niekas nei gimsta, nei išauga, nei numiršta. Oi,
               Dievuliau, Dievu ėliau!</p>
            <p>— Na, ogi... Čia susilaikė, lyg abejodamas, ką daryti, bet persigalėjęs ištarė: ogi
               prie Stonaitės ar nesikreipei? Kalba, kad prisima-nanti—teiravos Petras.</p>
            <p>— Nesikreipėme. Ne mums Sto-naitė, oi ne mums; šviesi žvaigždelė, ne mums
               prapuolusiems, pražuvusiems!</p>
            <p>— Kodėl? Gal-būt, kad ir ateitu. Ar brangininke tokia, neištesate užsimokėti? Ar dėl
               menkumo ir skurdo jūsų menate nenorės lan-kyties? Jei trūksta, še pora rubliu.
               Atsilygįsi.</p>
            <p>— Dėkui už gerą širdį, bet ne dėl mūsų skurdo nesilankys pas mus Stonaitė. Nevengia
               ji aplankyt vargdienio bakužės, ir dovanai ne pas vieną nueina, dargi už vaistus
               nieko neimdama, bet neis pas savo judošių-išdavėją. Ne: to nepadarys ir ji
               žvaigždelė, nepadarys.</p>
            <p>Ir ėmė dar labiau dejuot ir aimanuoti. </p>
            <p>— Kas gi nutiko? Iškur ta ju-došystė?</p>
            <p>Nelaimigas Bubokas ilgai nusi-kukčiodamas verkė ir aimanavo, kol susigriebė su
               spėkomis pasiaiškinti. </p>
            <p>— Kvailas, tamsus žmogus netik judošiumi, bet ir galvažūdžiu-už-mušėju gali tapti,
               nenusmanydamas, ką darąs. Zinai tamsta, aplink mane vargas ir alkis nenustodamas,
               neatsitraukdamas sukinėjasi, ir kokio nusimanydamas uždarbio grai-bausi, iš savo
               plikos smiltelės ir kiauros pelkės išmist nesugebėdamas. Paskalos ėjo, būk už
               nurodymą laikančiu lietuviškas knygas moką po penkioliką rubliu. O čia pas mane
               gegužės mėnesi nei grūdelio, nei bulbelės visuose kampuose. Susigundžiau. Ir i galvą
               neatėjo, kad pačiam prisieis ir vesti. Tapati Syrienė įgundė, pikta būdama už tai,
               kad porą ligoniu, jos bebaigiamu marinti, Stonaitė atgaivino ir ją tokiuo būdu melage
               apvertė. Būtą mane ir su ta ragana žemė prarijusi pirma, nekaip tai teko padaryti,
               pirma nekaip teko prieiti prie policijos rūmu!</p>
            <p>— Na, o pinigą pasipelnei? Daug?</p>
            <p>— Anei gavęs! Tiek laimėjau, kad „zūbus kaip trūbus“ padarė.</p>
            <p>Dar ir dabar galvoj skamba, birba, žvanga, kai prieš kokį orą, nuo kumščių tu biesų.
               Suprask dabar pats, poneli mielas, ar aš galiu prie jos eiti? </p>
            <p>— Aš manau, kad ji neatsisakytu — atsiliepė vėl pagalvojęs Petras.</p>
            <p>— Bet iškur akis pasiskolinti ten eit prie jos dabar?—gailistavo aimainuodamas ir
               dejuodamas Bu-bokas.—Prakeikta ta diena, nelaiminga ir gėdinga! Juk visi dabar mane
               pirštais bado.</p>
            <p>Ir tampėsi, ir plaukus rovėsi nuo galvos tame merdėjime, tik kvapą beatgaudamas, o
               pajuodusio jo sauso veido nesuvilgė, matoma, išsekusios jau ašaros. Baisus toks
               verksmas vargų apgalėto suaugusio vyro. </p>
            <p>Petras valandėlę stovėjo tyliai šalip. Iš trobos vidaus girdėjosi žodžiai Visų
               Šventųjų litanijos, o pro skyles uždulkėjusio langelio blikčiojo gelsva graudulinės
               žvakės šviesa. Matoma, galop ką nutarė, patsai savep, nes žodžio neprataręs, sku-biai
               atsitolino, beveik nebėgdamas, kol nepriėj.o lauke ariančio Grigo. Senis pastebėjo jį
               ištolo, siekiantį iš visu kėsčių tiesiok per arinius, todėl, privaręs jo pusėn vagą
               iki galo, sustojo ir pasistebėdamas laukė. </p>
            <p>— O kas tenai ištiko? Ar ūdrą upėj užtikai, ar lokį susitikai?</p>
            <p>— Nei lokio, nei ūdro: greičiau ir tikriau visą būrį kipšu, apsupusiu ir smaugiančią
               jauną, silpną dūšelę.</p>
            <p>Ir apsakė, ką matęs ir girdėjęs pas Buboką, prašydamas pagalios, kad senis užeitą
               paprašyt į pagalbą Stonaitės. </p>
            <p>— Kodėl gi pats neužėjai? Arčiau buvo, nekaip čionai.</p>
            <p>— Paskiau, dėdele, paskiau ir aš patsai; dabar meldžiamas pavaduok ir paskubėk, nes
               ten tos raganos ir tikrai nužūdys mergaitę be laiko. Iš trobos tokie sunkus kvapai
               tvinko nuo smilkalu, kad pačios marintojos, vos atsikosėdamos, beį-gali pagiedoti.
               Na, skubėk! Aš tuo tarpu paorėsiu.</p>
            <p>— Še kur artojas atsirado! Na, Dieve padėk! Paorėk sveikas, kad tinka! Paėjėsiu.</p>
            <p>Nuėjo. Petras paėmė į rankas plūgo rankturius, ir pamaži, atsargiai pradėjo varyti
               užsmeigtą vagą, draug dirbdamas rankomis, o dar daugiau akimis. Plūgas, tartum
               tyčiomis, nenorėjo rausties tiesia vaga; vadžia krito iš saujos; bėris, netyčiomis
               patemptas kuria vadžia, nors. nenoromis, taip-pat krypo iš vagos, o čia rūpėjo ir
               pasiustą seni susekt akimis. Pamatė įeinant į kiemą; išgirdo sulojant šunį, ir kol
               apsisuko su arklu, jau vėl pamatė išeinant iš kiemo. Išėjo senis, ir drauge tamsiomis
               drapanomis, šiaudine skrybėle moteriška.</p>
            <p>— Eina!—balsu pratarė, plūgą bestumdamas Petras.—Kodėl aš negaliu taip su ja
               pasivaikščioti, pasikalbėti?.. Išpasakot, kas nuo senai galvoje tvįla ir širdį
               slogina?</p>
            <p>Pakėlė galvą. Stonaitė su Grigu ėjo ne į Buboką, bet jo linkon. Kas tai būtu? Kol jis
               privarė vagą iki kelio, ir juodu prisiartino. </p>
            <p>— Padėdieu! Padėdieu!—gyvai, skubotai pasveikino Stonaitė, visai nesistebėdama jo
               darbu.—Užnešiu tik štai čia Stirnų mažyčiui, ką turiu pagaminusi, ir eisiva prie
               Bu-bokaitės.</p>
            <p>Stirnų troba stovėjo priešais, kitoj pusėj kelio; todėl minutei nepraėjus, Stonaitė
               jau buvo atgal. </p>
            <p>— Na, vesk gi poną daktarą! Tavo pradžia, tavo ir pabaiga, lai būna—tarė Grigas
               Petrui.</p>
            <p>— Aš... O rasit, tamstos pasiė-jėtumėt? Aš dar pasimokyčiau.</p>
            <p>Bet senis nedavė. </p>
            <p>— A jau! A jau! Tą paskutinį geriausi artoją, mano bėrį, kad man patrūkintumei? Ar
               kas tai matė vagas varinėjant šitokioj molienoj per pusę, masto platumo ir gilumo?
               Apsieisim be tokių pavaduotojų. Lai judum Dievas padeda darbuo-ties tame, ko mes seni
               nemokam, o ką su arimu, tai atsiprašome!</p>
            <p>Apsuko arklą ir nučiuožė be-nukčiodamas ant bėrio. </p>
            <p>— Na, tai gal eisiva ir mudu? Kuo greičiau, tuo geriau. Gal dar ką ir
               pagelbėsim—pratarė Stonaitė. </p>
            <p>— Ačiū!—nedrąsiai pratarė Petras.—Maniau tiktai, kad tamstoms gal bus smagiau...</p>
            <p>— Savuosius smagumus ir nesmagumus suspėjau senai išblaškyti. Rūpesniai apie smagumus
               trukdo veikti ir atsilyginti, o mums, prakilusiems iš šimtametinių tamsybių, ypač
               turi rūpėti atsilyginti gerumu už blogybes, nes tuo greičiau, nekaip kerštavimu,
               įstengsime išveisti iš tamsuoliu tarpo panašią į šitą judošystę, idant negraužtu
               vargas vargo, kaimynas kaimyno; todėl už šitą patarpininkavimą labai esu tamstai
               dėkinga.</p>
            <p>— Viskas tai tiesa gali būti, nes ir prityrimas ir teorija tam nesipriešina; bet ne
               kiekvienam pajėgu pritenka visada tai pildyt.</p>
            <p>— Visada gali būti. Niekas neapsieina be išskyrimų arba klaidų; bet neklaidus ir
               priežodis, kad pamėgimas auga bevalgant, o pajėgos—bedirbant.</p>
            <p>Kol Petras susigriebė dar ką-nors ant to atsakyti, jau prisiartino ir prie Bubokų
               trobos. </p>
            <p>Trobos kerčioje, ant biauraus ir kieto, iš lentų sukalto gulto, menkais skurliais
               apklostyta, gulėjo keliolikos metų mergelė. Sudžiūvusi, tik, rodės, kaulai, plaukai
               ir oda; pajuodusi ir draug išgeltusi, gulėjo augštynoka, daugiau panaši i mirusią,
               nebekaip į gyvą. Vos-vos bejudanti kvėpavimu krūtinė, silpnai rodė dar neišgesusią
               gyvybę. Išdžiūvusiu, pajuodusiu ir pažaliavusiu nuo karščio liežuviu nuolatai laižė
               lygiai sausas, pajuodavusias ir suskilusias lūpas. Nebepajėgdama jau apsiversti,
               vartė vien i visas šalis ypatingai spindinčias akis, su didžiausiu pasibaisėjimu.
               Matoma, taip išrodė jau kiek atsigavusi, nes ligintojos—teisingiau, marintojos— jau
               graudulinės žvakės nebežibino ir litanijos nebegiedojo. </p>
            <p>— Gerti! — sudejavo ligonė dusliu, slopiu, tik-ką girdimu balsu.</p>
            <p>Kampe beverkusi moteriškė, matomai, motyna, pašoko nuo kelmo, ant kurio sėdėjo, ir
               skubiai pripuolė prie ligonės su skardinėle vandenio. </p>
            <p>— Kam? — staiga sušuko visu balsu prišokusi viena iš tarpo susi-rinkusiųjų.</p>
            <p>Buvo tai garsioji viso aplinkiaus marintoja—Syrienė. </p>
            <p>— Šaukėsi gerti! — pasiteisino motyna.</p>
            <p>— Šaukėsi!.. Šaukėsi! Tai ir galo nebus tokiuo badu. Įsimanė gerti, įsimanys valgyti:
               anei reiks! Netrukus prisigers rasų ir prisivalgys smilčių klebono rėžyje. Manai, kad
               tikrai nori? By-tik domaujasi.</p>
            <p>— Rasit, ir nori? — mėgino Įtikinti motyna.</p>
            <p>Boba ištraukė skardinę iš moty-nos rankų ir metė po stalu. </p>
            <p>— Aš geriau žinau, ko jai reikia—murmtelėjo rūsčiai.—Patįs matote, kad jai prisimetė
               jau mirtinoji, o jie—atbuli: vis dar tai šio, tai to kyšt! Bus bereikę. Per tai tokie
               žinovai ir marinate šit jau visą savaitę. Pas mane pamatysite, kaip eis. Aš apžiūriu
               ligonį, ir tuojau matau, ar šiaip, ar taip turi būti. Galima išgydyti, tai gydau; ne,
               tai ne. Daugiausiai dvi nakti kad pavargstu, žiūrėkit, jau ir atlikta.</p>
            <p>— Gerti duokit! — garsiau sudejavo ligonė.</p>
            <p>— Užteks! Užteks! Gana jau prigėrei ir privalgei. Dabar jau niekais nebesirūpink,
               tiktai galvok apie tai, ką mirusi aname sviete užtiksi! Gailėkis už griekus! Tiktai
               žiūrėk, kaip netrukus ateis paskutinė valanda ir biesai prisistatys prie dūšios!
               Apsvarstyk, apgalvok amžinas pragaro kančias! Susigraudink ir už griekus
               gailėkis.</p>
            <p>— Aš nenoriu mirti! Aš bijau!— sudejavo vėl mergaitė, žvalgydamos, kiek pakreipus
               galvą, tartumei užuojautos ir pagalbos ieškodama tarpe susirinkusiųjų.</p>
            <p>— No, no! Ne tavo valia, nabage!—pertarė jai žinovė.—Jau matai, ir veidas žemėmis
               apsinešė. Pajuodavo visa, ir dar, mat, spyruo-sis su mirtimi.</p>
            <p>— Kokį-nors grieką užslėpė, turbūt!— tarė viena boba iš šalies.</p>
            <p>— Pasmilkyti reiktu! — patarė trečia.</p>
            <p>Su šituo paskutiniu patarimu sutiko ir visos kitos, o ugniai tam tyčia nuolat
               bedegant, buvo veikiai ir išpildyta. Iš pasuolės išsitraukė seną spižinį puodą,
               beveik pusę pripylė degančiu žarijų, ir pati žinovė ėmė pilt jai vienai tiktai
               žinomas šiukšles, lapus, grūdelius, mėšlagalius, kol visa angšta trobelė pilna
               neprisipildė neapsakomai, nebepakeliamai smirdančiu ir slopinančiu dūmu. Bobos ėmė
               kosėti, čiaudėti, ir viena paskui kitą nėšinties po duris. Viena tiktai Sy-rienė dar
               pasiliko, atsiviepus pūzda-ma anglis ir dar užmezdama ka-žin-kokių lapų. Prirūkius
               kuone iki žemės, atsistojo prie ligonės gulto. Mergelė ėmė paskutinėmis pajėgomis
               blaškyties, dejuoti ir slopti. </p>
            <p>— Sakyk: Jėzau, Marija, Juozapai Šventas! Sakyk paskui mane! Sakyk!—ėmė šaukti
               žinovė. — Jau paskutinioji atėjo: sakyk!</p>
            <p>— Aš nenoriu mirti! dar pasigirdo jau visai silpnutis mergelės balsas, bet tuojau
               apalpo.</p>
            <p>Tada marintoja užmetė ant ligonės veido pagalvę, ir tylu pasidarė butoje; tiktai
               besigirdėjo skardžiai kartojami Syrienės žodžiai, o paskui ją ir kitu iš uždurio:
               „Jėzau, Marija, Juozapai Šventas“, pribūkite prie mirštančios...</p>
            <p>Staiga atsidarė duris, ir angoje pasirodė Stonaitė, Petro lydima. </p>
            <p>— Kas čia velkasi?!—suriko Syrienė.</p>
            <p>— Tai aš, daktaras—atsakė atėjusi.—Iškur čia tiek dūmų?</p>
            <p>— Man žinoti, iškur! Jau mums čia daktaru nebereikia. Jau miršta, ačiū Dievui, ir be
               mokytos pagalbos.</p>
            <p>Stonaitė, matoma, jau buvo mačiusi panašiu reginiu, todėl, nieko daugiau netarusi,
               prisiartino prie lovos ir vienu rankos pabraukimu atmetė slopinančią ligonės veidą
               pagalvę ir plačiai atidarė duris. </p>
            <p>— Ką tamsta dirbi?—piktai, bet jau nebetaip savęs tikru balsu sušnypštė žinovė,
               pamačiusi ir Petrą angoje.</p>
            <p>— Prašau prasitraukti!—tvirtai pratarė Stonaitė.—Aš tiktai viena dabar turiu teisę
               čionai veikti, ir pasidarbuosiu savaip.</p>
            <p>— Oi-oi! Kažin-kiek i svarą telpa tokių žinovių! Kad gera būtumei, nesibaldžius būtum
               po turmus.</p>
            <p>Nesusilaukusi ant savo kibinimų jokio atsakymo ir matydama, kad jos pyktavimas neturi
               jokios įtekmės, jau tik tyliai kažin-ką nuplū-dusi, išsinėšino i kiemą prie draugiu,
               tik kvapą beatgaudama iš didžio įpykimo ir užtroškimo. </p>
            <p>— No, ką? Ar gyvą dar užspėjo?—smalsiai teiravosi kaimynės.</p>
            <p>— Lai pasikaria! Gudročių gu-dročei atėjus, kvailiems nebėra vietos.</p>
            <p>— Kaip ji čia atsirado? Rodosi, niekas nekvietė?— smalsavo kita.</p>
            <p>— Kas kvies? — paniekinamu balsu suskubo aiškinti žinovė.—Tokios ponios veliasi
               nekviečiamos. Iš ko gyvęs? Vis kas-nors kiaušinėlį, tai mėsos gabalą numeta. Geras
               žmogus nesisiūlo besivalkiodamas.</p>
            <p>— Žinoma, žinoma—pritarė ka-žin-kas.</p>
            <p>— O gal ir iš geros širdies apsilankė—pratarė kita kaimynė.—Kiti pasakoja, būk
               prisimananti. Ot: būtu iš ko pasistebėti, kad pagydytu! — pridūrė, smailiai žiūrėdama
               į Syrienę.</p>
            <p>— Oje! Oje! Kodėl ne? Kad aš tokiuo būdu norėčiau gydyti, Ro-žikė jau bešokinėtų! Bet
               man tiek ligonės, tiek savo dūšia visada brangesnė, nekaip kūnas.</p>
            <p>— Kaip tat? Kodėl? — smalsiai suspito klaust kaimynės.</p>
            <p>— Te-te!— atsiviepė Syrienė.— Daug žinok, maža kalbėk!</p>
            <p>— Juk čia visos saviškės! Ko bijoti?</p>
            <p>— Bijoti aš ir nebijau. Stačiai sakau: su bieso pagalba eina, ot kaip!</p>
            <p>— Ar gali būti?—atsiliepė keletas balsu.—Juk paprastai mokslinčiai tuo ir prastesni
               už burtininkus, kad nesugeba piktosios dvasios pagalbon pasikviesti.</p>
            <p>— Nenorite, netikėkite; aš nežinodama nepasakoju. Reikė matyti, kaip, tiktai vidun
               įėjus, tuojau grabnyčių žvakę fupt! Kryželi tuojau nuo stalo ant lango, ir
               pasiskleidė ant stalo visą gniužulį savo barškalu. Ką gi vodija jai švęstos žvakės
               šviesa? Ką jai vodija kryžius? Pagalvokite tiktai, meldžiamos!</p>
            <p>— O juk neišrodo! — stebėjosi aplinkui moteris.—Pašėlo!</p>
            <p>— Tai kur gi būtų ir bepasidė-jusi, jei ne ant stalo? — pertraukė ana
               drąsesnioji:—Suolai, kaip kuolai; gulte tik-ką pati ligonė betelpa; ant lango
               taip-pat nesutalpintų, ką atsinešusi; kur būtu bepasidėjusi be stalo? Juk negidės ant
               kryželio ir degančios žvakės? — pertraukė vėl gudriai veizdėdama į Syrienę.</p>
            <p>Bet šioji apsimetė jos kaipir negirdėjusi ir perėmė kitu kaimynių kalbą. </p>
            <p>— Neišrodo! Kalba! Taigi, ar maži vaikai esate, kad jums dar reikia sakyti, jog
               velnias niekada nepasirodo, koks yra, tik visada kaip-nors persivertęs: tai
               vokietuku, tai jauna mergina, jei nori pasirodyti žmogaus pavydale.</p>
            <p>— Tai tiesa!—pripažino klauso-vės—bet ką ji ten dabartės gali daryti? Reiktu
               pažiūrėti.</p>
            <p>— Ką daro? Ką gali daryti? Ogi pučia dvasią numirėliui per antrąjį galą, ot ką
               veikia! — atšovė žinovė.—Jau buvau gražiausiai apmarinusi: nei žado, nei dvasios
               neberodė, kada ta bieso bobutė įbraškėjo su barškalais nešina ir strukabizno palydovo
               lydima.</p>
            <p>— Tai juk tai Jonaitis Petras! Vakar dieną, rodos, parvažiavo iš Petrapilės—tarė
               kaimynė.</p>
            <p>— Jonaitis? Geras čia gali būt Jonaitis. Jeigu vakar parvažiavo, tai šiandien ilsisi
               iš tokios kelionės. O juk Jonaitis ir ne daktaras, tik advokatas. Ką čionai beveiktu?
               Ne į svečius atėjo pus Buboką.</p>
            <p>Tuo tarpu pora kitu Įsispraudė į prieminę ir smalsiai žiūrėjo pro duris, ką ten
               beveikianti gaivintoja, marintają išvariusi.</p>
            <p>Stonaitė tuo tarpu nelaukdama užsiėmė ligone. Pirmučiausiai, išsitraukus iš tarp savo
               „barškalu“ makštelėse Įdėtą metalini veidrodėlį, prikišo prie lūpų, mėgindama
               kvėpavimą. Pastebėjus, kad veidrodėlio plasnas aprasojo, Įpylė šaukšteliu, per
               prievartą pravėrus sučiauptas lūpas, kažin-kokio skįstimė-lio, ir paskui, paėmus
               gumini pur-ktšuvą, ėmė leisti i ligonės veidą kažin-kokias gaivinančias dujas. </p>
            <p>Ir viena minutė gal nepraėjo, kaip ligonė pravėrė akis, ir pasibaisėdama, galvos
               nejudindama, ėmė dairyties. Stonaitė padavė jai tada kažin-kokio skaisčiai raudono
               gėrimo, kuri mergina, abiem rankom Įsikabinusi, gėrė godžiai, drebėdama, lygu
               bijodama, kad kas neatimtu. Išgėrus atsiduso iš gelmės ir krito ant pagalvio, be
               nuovokos paleidus iš ranku stiklinę, kurią bekrintančią sulaikė Stonaitė. </p>
            <p>— No, ką? Tur-būt, pagysime dar? Ką?—užkalbino merginą, pridėjusi delną prie kaktos.
               Ligonė pravėrė akis, ir žvilgtelėjusi aplink, įsikibo gydytojos ranką.</p>
            <p>— Aš nenoriu mirti? Aš bijau velniu! Neik, panele, nuo manęs, neapleisk! Jos tamstos
               pabūgo ir pabėgo, bet jos sugrįš. Jps mane smaugė ir troškino, gert neleido mamai
               paduoti. Neapleisk manęs silpnos, nes jos mane nori numarinti. Syrienė mano drabužiu
               tyko. Neik nuo manęs, neapleisk!“— maldavo kaskart labiau slopstančiu balsu.</p>
            <p>— Nebijok, mažyte, neapleisiu! — tarė gydytoja, glostydama išdrikusius ir suveltus
               geltus ligonės plaukelius.</p>
            <p>Neilgai trukus užmigo gana stipriai ir lygiai kvėpuodama, bet nuolatai struopčiodama,
               tai sudejuodama, lygu kuo baidydamosi. </p>
            <p>Atsitraukusi nuo ligonės, Sto-naitė ėmė dairyties po butą. Ir tik dabar pastebėjo
               kampe bestovinti Jonaitį. Trobos sienos pažemiais buvo apaugusios balsvais grybais, o
               lubos tarpais rodės lygu pripeliju-sios. Buvo maža šviesos prie poros tik mažu ir
               uždulkėjusių langeliu, todėl užsižiebė degtuką įsižiūrėt tikriau. Palubėmis aiškiai
               žymėjo taškai dar po žiemos nespėjusiu išdžiūti lašu; skersai sienas žemyn ėjo
               struogos išaugšto tekėjusios drėgmės. Oras dvokė nesveika sieninių grybu ir puvėsių
               drėgme. Ge-rai dar dvokė ir bobų smilkalais. </p>
            <p>— Tokioje apystovoje būk tu gudrus žmogus ką pagelbėti! Sveikam, ir tai sunku.</p>
            <p>— Baisus oras—pritarė Petras, ir abu nutilo.</p>
            <p>— Gaila man šios vargšės—pratarė pagalios Stonaitė.—Jos ją pribaigs sugrįžusios,
               mudum prasitrau-kus. Reiktu ką-nors sugalvoti.</p>
            <p>Ir norėjo atsitraukt nuo lovos. Bet ligonė, visą laiką neišleidusi jos rankos,
               sugriebtos, iš savųjų, tuojau pajuto ir vėl ėmė dejuodama prašyti, kad neapleistu. </p>
            <p>— Žinai ką, kaimynei! Aš matau, kad prisieis man ją pasiimti pas save. Tamsta, tur
               būt, neatsisakysi pagelbėt man ir vėl?</p>
            <p>— Nepaprastai bus malonu man prisidėt, kiek išgalint, prie taip gražaus darbo—
               mandagiai suskubo atsakyti Petras.</p>
            <p>— Ačiū! Ačiū! Visu išgaliu šiuo tarpu nereiks. Reiktu tik suieškot tėvu katrą.
               Nematau nei vieno. Reiktu susitarti, ar jie sutiks pavesti mano globai.</p>
            <p>Petras tuojau išėjo pro duris ir ėmė dairyties po būreli moterų. Bobos taip-pat
               tuojau visos į jį į-smeigė akis. </p>
            <p>— Ar nėra čia kur ligonės tėvų?</p>
            <p>—paklausė kreipdamasis i būreli. </p>
            <p>— Mačiau, mama nuėjo į kūti-kę—atsakė artesnioji.</p>
            <p>— Kas tai toks? Rasit, ta pati gudročė persikeitė vyriškiu?—pratarė katra iš
               moterų.</p>
            <p>— Ajau, ir akis gi turite. Juk matėte gal katra, kad drauge dviese atėjo. Pačiai
               vienai poniutei ilgu juk, tai špicbuką iš miesto parsitraukė.</p>
            <p>— Ajau, ir tu, kaimyne, su savo liežuviu. Juk tai Jonaičiu Petras. Pati mačiau iš
               Grigo kiemo einant.</p>
            <p>— Anei buvęs Petras. Petro jau ir kaulai ikšiol subirėjo. Kur būtu buvęs tiek laiko
               neatsiliepęs i tėvus. Koks - nors miesto saldras, tur-būt.</p>
            <p>— Ir šnekės! Tartum, aš akla! Sakyk, kas tiesa! Ką čia visoms akis monyti, kad
               neišeina rokundas. </p>
            <p>— Še kur apgynėja, advokatas atsirado! O pati ką kalbėjai pora metu atgal? Ar jau
               užmiršai? Ar ne tu mėtei paskui ją pundą knygpalaikių, kada žandarai, visas jos
               gudrybes sučiuopę, į ratus Įsisodinę vežėsi?—atsikirto.</p>
            <p>— Tai ką aš? Aš raštu jokių neskaitau, ir man jų nereikėjo, tai ir mėčiau. Padariau
               tai. ką darė ir kiti, o su liežuviais tu viena lakiojai išsižiojusi, vėjus bemaldama,
               kaip ir dabar. Kad dora būtum buvusi, būtum nepliauškusi, ko neišmananti.</p>
            <p>— Ar matote! Tai aš vis kalta? Aš neišmananti? Ateisi dar kada dvilinka susirietusi,
               nebijok! Tada pasikalbėsime! — Įsiuto šaukti žinovė.</p>
            <p>— Ar nesiliausite! Ar biesas smaugia? Juk prie ligonės susirinkome, o jiedvi ims ir
               susipeš dar ko belaukiant!—ėmė drausti kitos.</p>
            <p>Tuo tarpu bobų barnio priežastis—Petras—priėjo prie kūtikės angos ir sustojo,
               greituoju nesuvokdamas, ką daryti. </p>
            <p>Pačiame viduje kūtelės sėdėjo ant augšto kelmo, matomai, tyčiomis tam laikui tenai
               įristo, patsai Bubokas ir laikė rankose ant keliu į kilpą sunertą galą virvės, kurios
               antrasis galas kybojo augštai pririštas kažin-kur pastogėje. Sėdėjo nuleidęs galvą,
               linguodamas į abi šali. Žmona, prie jo-pat atsistojusi, tuo tarpu kirto jam kažin už
               ką dorinamąjį pamokslą. </p>
            <p>— Bedūšninke! Ar tu manai šitokiu o būdu nusiramįsi? Ar nežinai, kad šitokie ir
               pragare sau vietos neranda, tik amžių amžius po žemę bastosi, žmones baidydami?
               Užmiršai Uršulę? Užmiršai Endrių?... Dievą atsiminęs, prie išpažinties eitumei!</p>
            <p>— Kas čia nutiko? — paklausė staiga prie durų priėjęs Petras.</p>
            <p>— Kas nutiko? Ogi štai šitas bedievis virvę nerties ant kaklo pasigamino! Gyvenimas,
               matai, prail-gęs! Įeinu i kūtelę, o šis jau kilpą besitaisąs ant kaklo nerti!....
               Žmogus sumitęs, katalikas, kad tokias beprotystes darytų!... Šit ir bro-stvas nuo
               savęs nusinėręs, ant pravarinės pakabino!</p>
            <p>Petras tuo tarpu įėjo į vidų ir jau gaminosi ir pats kuo sugebėdamas pagelbėt žmonai
               to pamokslo tęsti, kaip staiga tyliai besėdįs Bubokas pašoko ir sugriebęs kitą virvę
               puolėsi pro duris. Petras šoko paskui ir sugrobė, ir atsirėmęs pečiais į kūtelės
               sieną, laikė per pusę prie savęs prispaudęs, iškėlęs raunantįsi ir besitabaluojantį,
               kol tas nenurimo. </p>
            <p>Tuo tarpu ir bobos, metusios beda-bojusios trobos angą ir langelius, smalsiai, lygu
               avis, susibėgo prie kūtelės angos. Syrienė, pamačiusi Bu-boko rankose virvę ir
               supratusi, kame dalykas, rankomis suplojusi, pradėjo pasigėrėdama visu balsu šaukti: </p>
            <p>— O ką! O ką! Ar aš nesakiau? Šitai jums priešinties Dievo valiai! Dabar žinosite,
               kas tai yra numirėlius gaivinti! Jau kad Dievas yra nutaręs iš šitų namu dūšią
               pasiimti, tai ir pasiims. Žiūrėkit, meldžiamos, kas čia darosi! Tenai gudro-čė
               kažin-kokiais velniškais Įrankiais atgaivino dukterį, o čia šit tėvas besikabinąs į
               balkį! Ka-ka-ka!</p>
            <p>Nuvargęs ir beveik nualpęs Bu-bokas, jau apsimalšinęs, beveik kybojo ant Jonaičio
               ranku. Nugirdęs Syrienės kvatojimą, tartumei iš miego pabudęs, pakėlė nusvirusią
               galvą ir klausėsi, lygu nesuprazdamas. Staiga pikta ugnis bliktelėjo jo akyse, suriko
               nesavu balsu, ir nesulaikomas, puolė prie Syrienės. </p>
            <p>— Ar tu, šėtone, dar tyčioties atėjai, tu visu velniu svočia! Per kieno, jei ne per
               tavo liežuvavimą aš palikau Judošiumi, per ką?</p>
            <p>Ir užklupęs, tartum vanagas vištą, ėmė grumt ir plėšyt. Tiktai lakiojo Į visas šalis
               ryzai plėšomų plonučiu vasaros drabužiu ir gniūžtės raustomų plaukų. </p>
            <p>Še tau, ragana, ligonių smaugėja! Še tau! Še tau! </p>
            <p>Kol susiprotėjo ir pradrįso kas apginti, garbinga ir baisi Syrienė, plūzdama ir
               stenėdama, atsistojo prieš susirinkusius, visu viršugaliu, sulig juostos, beveik
               visai nuoga ir pusėtinai apgnaibyta. Veltui rangėsi vyniojosi, lygu sugauta vėgėlė,
               kol nepriėjo Petras gelbėti. </p>
            <p>— Žmogau! Kaimyn! Atsipai-kėk, ką darąs! Nesibiaurok rankų! Leisk! lai nešinas
               greičiau, iškur atėjusi!</p>
            <p>Atplėštas pagalios nuo bobos, Bubokas sunkiai kvėpavo, bet išrodė kiek atgijęs. </p>
            <p>— Patįs pasikvietėte!—suriko besidangstanti, kuo sugriebdama Syrienė.—Aš nesivalkioju
               pakiemiais. Ačiū Dievui, turiu ko valgyti ir pinigų nereikalauju, nes nereikalauju
               tokių knygų, už kurias į tur-mą kiša. Šit Rymeikienė po du kartu vaikščiojo, kol iš
               namų iškėlė.</p>
            <p>— Anei aš žinau, nei ko!— gynėsi užkliudytoji.—Čirvokienė šit sakė reikią, tai ir
               nuėjau.</p>
            <p>Čirvokienė apsimetė negirdinti. Nusisuko kažin-ko i kitą kaimynę ir pasikukždėjusi
               žengė i vartus. </p>
            <p>— Jau, tur-būt, nieko nebebus!— ėmė tarties ir likusiosios.</p>
            <p>— Kas čia bebus: matote, šit ir žvakės jau nebedegina. Atsigavo.</p>
            <p>— Kas dabar bus su įkapiais? Juk Drignis jau, tur-būt, ir grabą padirbo. Vakar mačiau
               lentas vežant.</p>
            <p>— Eime! eime! Antai Syrienė jau kur per lauką dumia!</p>
            <p>— Bet gi ir išpurtino Bubokas!— pažymėjo dar kita —Bent-kiek prieinamesnė bus.</p>
            <p>— Anei aš ėjusi kada pas tokią raganą.</p>
            <p>— Ištikrųjų juk baisu, kiek ji žmonių savo rūkylais užslopino ir į kapus nuvarė. Lygu
               Syrienę kas į marintojas pasikvietė, žiūrėk ligonis jau ir ištaisytas ant lentos.</p>
            <p>— Taigi ir apsikrovusi visokiais palaikais po numarintųjų — pridūrė pirmutinė.</p>
            <p>Ligonei užmigus, tyliai išėjo i kiemą ir Stonaitė, kaip-tik Syrienei jau išsinėšinus,
               ir prisiartino prie pasilikusiu Bubokų ir Petro. Bubo-kas atsigręžęs pamatė jau šalip
               bestovinčią ir pripuolė bučiuoti kojas. </p>
            <p>— Neapleisk mano vienturtės dukrelės dėl tėvo judošystės! Neapleisk, balandėle,
               kankintine, neapleisk!—kartojo šalip pritūpęs, lygu šuva prie pono, ir stipriai
               apsikabinęs, bučiuodamas kojų kelius, tai vėl plasnus.</p>
            <p>— Liaukis jau, liaukis, kaimyn! Kas gi čia tokio labai nepaprasto nutiko! Nėra
               žmogaus, kurs pragyventu gyvenimą niekame nesukly-dęs. Taip-pat, rodos, nėr tokio
               daktaro gydytojo, kurs gydytą vien savo bičiulius. Na, o juk, gal-būt, ir mudum teks
               dar sugyvent ir geroje, gražioje bičiulystėje? Aš prieš tai nieko neturiu. Ką? Ne tas
               doriausias, kuriam teko niekad doriškai labai nesuklysti, tiktai tas, kursai suklydęs
               greitai ir tikrai susiprato ir pasitaisė. Užmirškime todėl, kas praėjo, ir
               pasidžiaugkime tuo, ką gero turime dabar. Dabartės gi galiu įtikinti, jogei
               toliausiai jei už poros savaičių tamstų dukteraitė jau vaikščios sveikutai-tė. Tik
               tuo tarpu reikia ja dar gana stropiai ir mokamai pasirūpinti. Tikiuosi nieko
               neturėsite prieš tai, jeigu aš pasiimsiu ją į savo butą. Čionai pas tamstas perdaug
               trošku ir drėgna, o aš vėl taip dažnai prie jos vaikščiot nesuspėsiu, kaip ji to
               reikalauja.</p>
            <p>— Vyrai greitai pareis nuo orės ir galėtumėm tuojau pervežti, ką? Galėsite ir ten
               norėdami ateiti prižiūrėti ir pagaminti tinkamo valgio; kaip manote?</p>
            <p>— Kuo mes atsilygįsime? Kuo atsilygįsime? — kartojo nudžiugę ir susigraudinę tėvai,
               puldami bučiuoti rankas.</p>
            <p>— Gana jau, gana! Nereikia!— gynėsi Marytė. — Ne laikas skaity-ties. Pagyvęsime ir
               atsilygįsime. Dar galiu ir aš tamstoms likties skolinga galutinėje išeigoje. Vieno
               tik dar prašau aš tamstų: neužbaigti šiuo žygiu susipainiojusio mūsą kaimyniško
               sugyvenimo, tik kokiai-nors širdgėlai užėjus užeit, kaimyniškai, draugiškai
               pasipasa-kot, pasiguosti. Juk mes vienos šalies, vieno kaimo vaikai! Savo tarpe turim
               kaipir viena šeimyna būti ir kits-kitam pasigelbėti, reikalui kilus.</p>
            <p>— Tiesa tai tiesa, bet vis prastam žmogui nedrąsu prie mokyto prieiti: vis tai
               nelygus—tarė Bubo-kas, kasydamos pakauši.</p>
            <p>— Klaidžiai, kaimyne, galvoji. Bitelės, žiūrėk, ne visos iš aulio į laukus lakioja
               medaus rinkti, nes kitoms yra darbo vidūje, o vienok tiek likusios, tiek išlėkusios
               tuo pačiu medučiu minta. Taip turi būti ir tarp mūsų. Negalime visi pamest sodžiaus
               ir i mokslus važiuoti; užtai kam Dievas davė išgalę ir sugebėjimą pasiekt augštesnį
               mokslą, kaltas parnešti į savųjų tarpą surinktąsias naudingas žinias ir dalyties su
               savaisiais tomis žiniomis, kaip bitelė dalinas medumi, prie to-pat stalo, nuo kurio
               atsitraukė išeidamas, iškeliaudamas. Šitoks turėtu būt ir mūsų sugyvenimas, jeigu
               nedori piktų žmonių godumai ir suktybės ne būtų jo supainioję. Šitoks sugyvenimas su
               tamstomis visais, kaip su savo broliais, rūpi ir man, jei susiprasite prie jo
               prilinkti. Tuo tarpu sudieu!</p>
            <p>— Sudieu! sudieu! Lai Dievas tamstą laiko savo apveizdoje? — lydėjo išeinančią
               širdingi dėkingu kaimynu linkėjimai, pakol girdimi buvo. </p>
            <p>Užtroškusi ir pavargusi Marytė pasisuko i girią atsikvopstyti ir čia atsiminė Petrą. </p>
            <p>Kur jis staiga dingo? Ką tai reiškia? Ar už ką supyko? Vis dėlto nepriderėjo taip nei
               žodžio netarus pamesti ir nueiti sau. </p>
            <p>Bet neilgai apie tai galvojo. Kietas gyvenimas išblaškė jau joje moteriškėms prigimtą
               bet-kuo su-sijautrinimą, o jos jautrioje širdyje įsikerėjęs atjautimas giliai pažintu
               dideliu gimtinės visuomenės vargu pripratino niekinti savuosius reikalus. Už tai kita
               mintis pakilus užėmė visą jos protą. Šit netikėtai šiandien rytą apsilankė jaunystės
               draugas Juodeikis, ir vos tik keletą žodžių prakalbus, iš draugų tapo priešais. Bent
               jis jai taip pasakė. „Kas neina su mumis, tas mūsų priešas. Kas neprisideda prie
               revo-liucijinės agitacijos, prie revoliucijos kildinimo, tasai nevertas duo-naėdis,
               bailys, sliekas, nevertas žmogaus vardo“. Tai jo gyvi žodžiai.</p>
            <p>— Ką darysi. Ne gi eis žmonės paskui vienas-kitą, kaip vežimo ratai — pratarė
               pusbalsiu pati sau ir ėjo palengva tolyn. </p>
            <p>Miškas ūžė, šlamėjo, linguodamas išlengvo jaunomis, šviesiai žalsvomis metūgėmis.
               Tarp šakų suplasnojo sparneliais grįždamas į lizdą paukštukas ir įkandin to atbalsio
               pritarė linksmas čieksėjimas mažuliukų iš lizdo. Toliau ežys, vakaro sulaukęs, iš
               dienos snaudulio pakilęs, nušiukšdino bemaisteliau-damas tankmėje, ir tapo miške
               tyku. Brėkšma kas valanda tamsiau pasaulį siautė. </p>
            <p>Besigėrėdama gražumu vakaro jau pilnai pražydusio šilto pavasario, pasiskyrė tolesnę
               per mišką užuolanką. Jautėsi nuvargusi protu ir kūnu. Šios dienos Įspūdžiai, o labiau
               rytmetinis su Juodeikių pasikalbėjimas, sudrumzdė paprastą jos dvasios ramybę. </p>
            <p>Staiga nepertoli sušmėkšavo ant to paties tako šešėlis artinančiosi žmogaus. Buvo tai
               Petras. </p>
            <p>Stonaitei Bubokams besakant ačiū už suteiktą pagalbą, stovėjo jisai nuošaliai, ir
               keistas jausmu mišinys ji apgulė. Jautė kažin-ko gėdą, piktumą, nėrimą, lygu ne savo
               vietoje prisijauzdamas. Pagalios, aiškiausiai jauzdamos niekam nereikalingas,
               suspausta širdimi smuko i mišką. Žengė sparčiai stengdamos kūno nuvargimu apmalšinti
               sukirkintus dirksnius ir dvasią, ir dabar šiek-tiek susiraminęs grižo namo. </p>
            <p>— Kvailys ir niekšas buvau ir esmi—kartojo sau lėtai dabar žingsniuodamas.—Kad bent
               syki užbaigus toki varginantį gyvenimą: viską užbaigus ir atsilsėjus nuo viso ko.
               Atsilsėjus amžina ramybe kapuose, grabe, širdis nustotu gėlus, sąžinė nebekoliotų. </p>
            <p>Kada pamatė, takui užsisukus, prasikišusią Stonaitę, pasirodė jau nebegalima
               išsilenkti šalin nepastebėtam; todėl, kad ir nenoromis, pirmutinis pasveikino labu
               vakaru. </p>
            <p>— Labas! labas!—atsiliepė Stonaitė.—O kur gi tamsta taip staiga pražuvai? Žvelgiu
               šen, žvelgiu ten: lygu vaivarykštės nuneštas. Blogas iš tamstos vadovas, puskelyje
               pametęs vedamą.</p>
            <p>— Maciaus esąs nebereikalingas, tai ir prasišalinau.</p>
            <p>— Ar taip? Trumpa tada tamstos kantrybė patarnavime savo išauklėtojams. Bene būtu
               pritikę palikt nusprendimą žinovams, kada kas yra reikalinga, kada jau nebe. Čionai
               gi, rodos, tiko pripažint ir mano menkam asmeniui nors kartą žinojimo pirmenybę.</p>
            <p> — Netiktai pripažįstu, bet stačiai prisipažįsiu, kad pavydo gyvatė įleido gylį į
               mano širdį.</p>
            <p>Marytė staiga surimtėjo ir nustebusi pažvelgė į kalbantį. </p>
            <p>— Ko gi man tamsta pavydi?— paklausė.</p>
            <p>— Dabar jau nieko nebepavy-džiu. Pagalvojau ir supratau, jogei kasvienas turime, ką
               esame užsitarnavę. Dovis prieš dovi gyvenime visad eina.</p>
            <p>— Ką gi aš tokio turiu, ko galima man pavydėti?</p>
            <p>— Žmonių meilę ir įsitikėjimą— atsakė Petras.—Esi tamsta saviškė tarp savųjų, o aš
               svetimas. Į mane kiekvienas skersakiuoja.</p>
            <p>— Tai ir vėl tamsta perskubiai sugalvojai ir suklydai. Žmonių nei meilės nei
               įsitikėjimo toli gražu dar neturiu ir aš. Tie keletas širdingų žodžių, kuriuos teko
               tamstai pastebėti ir taip giliai Įsidėmėti, tai vien to sykio širdies išsišokimas
               pagal aplinkybių. Rytoj, užporytoj tie patįs žmonės gali visai priešingai pasielgti,
               arba net ir galvažudžiais man likti. Jie dar nesugeba pažint teisybės savuoju protu.
               Jie pilnai ir lengvai suvaldomi Įspūdingo prietikio ir žodžio, neveizdint, kur link
               bekreipiami. Iškur avis pabaidai, jos visuomet bėga į šalį priešingą, jei tik turės
               norš-kiek ertvės Įsibėgėti, nors ten joms būtu tyčioms pagaminta prapultis.</p>
            <p>— Visi tamstą myli, guodoja, kas gi...</p>
            <p>— Visi, o labiausiai Syrienė — pertraukė liūdnai Stonaitė.—Syrienė taip-pat turi savo
               šalininku, ir kurie kada persvers, negalima žinoti. Ikšiol jos pusėj žymi dauguma,
               kaip galėjai jau ir iš šito paskutinio prietikio Įsitikinti. Juk mane ten prietikis
               nuvedė, ne žmonės, ir pavydėti man visai nėra ko. Tuo tarpu dirva darbui plati.
               Išsiteksime netiktai mes, bet ir kitu dar kad ir šimtai, ir tai darbo atliks.</p>
            <p>— Kame tas darbas? Tamsta, kaipo gydytoja, visur gali būt reikalinga, ir kvailiems
               labiau, nekaip kitiems; aš gi, kaipo advokatas...</p>
            <p>— Dar greičiau galį būt reikalingas, nekaip būdamas gydytoju, ir greičiau dar naudą
               jaučiamą atnešti. Tiek daktaras, tiek advokatas atras pilnas pakampes tamsiu
               prieštakūnų, bet daktaras, gydytojas, pažįsta vien, taip sakant, užan-tinius, pačius
               artimuosius, sveikatos klausimus ir reikalus, prie kurių norint prieiti,
               neapsieinamai reikia pažint visą eilią tolimesnių ir platesnių gyvenimo painių,
               geriau pažįstamų draugijos sugyvenimo teisiu žinovui, tai yra advokatui. Vargo,
               teisiu žinovams teapgalimo, visuomenėje taip daug, kad neretai žmonės ir kūno
               skaudulius už jų užmiršta. Tiktai tas, kurs tuosius įsigyvenimo ir sugyvenimo vargus
               jiems įstengia palengvinti, gali turėti didesnę į prastus kaimiečius įtekmę, o tai
               juk advokatūros sritis ir advokatu užduotis. Nežinant gerai piliečiu teisiu, dažnai
               sunku esti suvokti, už ko besigriebti, ir žmogui prakilesniam, o ką ir bekalbėti apie
               kaimiečius.</p>
            <p>— Tai ko gi tamsta nori? Kad aš, baigusis ir prisiekusis advokatas, likčiausi tarpe
               sodiečiu baka-lioriumi, aukle?—nusišypsojęs tarė iš kreivo Petras.</p>
            <p>— Aš nieko ir iš nieko nenoriu; Tamsta klausei, aš nurodžiau darbą.</p>
            <p>— Bet pasakyk tamsta meldžiama, kokią ateitis gali būti šitokio bakalioriaus?</p>
            <p>— Šitokiu klausimu aš nepratusi rišti, todėl ir tamstai išrišti jo neapsiimu.
               Gal-būt, kad savo naudai ir garbei nekas per pelnas čia apsigyventi, bet aš ir
               kalbėjau vien apie tai, ko labiau reikalauja mus išauklėjusi visuomenė, mūsų
               prigimtieji broliai sodiečiai. Kas visuomet ir visame pirmučiausiai rūpinasi savo
               asmeniu, tokiems čia nėr ko likties ir nėra ko veikti, ponai Petrai. Tokie betgi,
               rodosi, taip-pat nevisada geriausiai išeina. Visur gyvenimas gali susipainioti.</p>
            <p>Toliau, valandėlę ėjo tylėdami. Apsukę ratą keleliu, vėl buvo prisiartinę prie
               sodžiaus. Nusidirbę žmonės jau visur ilsėjosi, tik Jonaičių trobelėje blikčiojo
               šviesa. Petras pirmas tą šviesą pastebėjo. </p>
            <p>— Pas tėvus žiburys dar tebežiba. Kas ten galėjo nutikti?—atsiliepė sustojęs. Sustojo
               ir Stonaitė ir kiek pagalvojus tarė.</p>
            <p>— Jeigu šviesa ant trobos, tada negerai, jei gi troboje, tada svečiai; kokie gi
               svečiai, berods Įspėju. Šįryt buvo pas mane Juodeikis, o sužinojęs ir tamstą namieje
               esant, žadėjo apsilankyt ir pas tamstą. Čia vėl jos veidas apsiniaukė ir
               užsimąstė.</p>
            <p>— Juodeikis?—perklausė Petras neįtikėdamas. — Ar gali būti? Juk jo čionai nei
               giminių, nei artimų, ko gi dangintos per dvidešimti mylią?</p>
            <p>— Tokiems tiek dvidešimti myliu, tiek dvidešimti varstų—atsakė Stonaitė ir vėl
               liūdnai užsimąstė.</p>
            <p>— Nesuprantu — akylai ištarė Petras.</p>
            <p>Stonaitė apsidairė aplink, ar nėra kur arti kitu klausovu, netikėtų, ir prietyliai
               paaiškino. </p>
            <p>— Buvo ir pas mane su geroku ryšiu proklemacijų. Tai su dūšia ir kūnu revoliucijos
               sėjikas. Kad primanytų, vienu akies mirksniu viską sugriautų ir statytu išnaujo pagal
               savo partijos mokslo, o kas liūdniausia, kuogiliausiai įsitikinęs, jog didžiuma
               visuomenės, o visi jo draugai be jokios abejonės, tokių-pat pažiūrų į visuomenės
               reikalus. Trūksta tik žodžio tarti, tik pakviesti, ir visi pašoks naujinti pasaulio.—
               Atsiduso.</p>
            <p>— O gal ir neklysta—tarė Petras.</p>
            <p>Stonaitė tęsė, neatsakydama tiesiai: </p>
            <p>— Šit jau kelintas kartas, kas tris, keturios dešimtis metu aplanko ta baisi viešnia
               mūsų išvargintą tėvynę, vos permainydama spalvas ir šūksnį. Rodosi, matau, kaip ir
               dabar ta kruvinoji šmėkla artinasi moninguose šviesuliuose; rodos, girdžiu jos
               šaukimą: eikit visi paskui mane! Aš jus viena prie laimės tegaliu nuvesti!</p>
            <p>— Ir dauguma jautriųjų karštuoliu paseks paskui ją. Atsiras jų keletas šimtu tarpe
               milijonu pusiau laukinės gaujos tamsuoliu, nesuvokiančų, kur dešinė, kur kairė. Ir ta
               gauja žmonių, pusiau laukiniu, sugriaus pirmiausia, kas naudinga jiems patiems.
               Išžūdys pirmiausia savo tikrus bičiulius, atėjusius jų gelbėt. Ir kris po kojų jų
               pačiu šeimyniško karo žiedai. Ir pereis vėl visa karta; suaugs vėl nauja karta
               širdingu šviesuoliu, ir tie vėl kartos savo prieštakūnų klaidas, vėl palikdami
               silpnesniuosius savo brolius laisvai išnaudoti gaujai stiprion bendrovėn
               susispietusių apsukrių skraudamičių, o visuomenės prokylis vėl atšoks keletą žingsnių
               atgal. Pelno iš to liks klanai kraujo, ašaros ir tasai pats juodas gyvenimo purvynas. </p>
            <p>— Petrai! mūsų uždavinys tą šmėklą sulaikyti! Metas kitokiais takais pradėt žengti
               prie laimės. Šiltos, gaivinančios, giedrios šviesos laikykimės, ne tamsių tirpinančių
               šmėklų! Gaivinantį, raminanti vandenėli, giedrą, tekinkime tarp žmonių, ne kraują!
               Gana jau kraujo ir benaudingų aukų! Ramus, šviesus veikimas tesuteiks ramybę ir
               šviesybę; piktos priemonės visada gimdys tiktai piktenybės. Nedėkime bent į patį gero
               darbo pamatą piktenybės!</p>
            <p>— Taip tai taip—atsakė pagalvojęs Petras.—Bet man, kaipo advokatui, žinoma, kad ir
               įstatymai leidžia paimt lazdą priešais lazdą, nes žinoma ir suprantama, kad delnu
               kūjo neatmuši.</p>
            <p>— Taigi ir nešokkime su nuogais delnais priešais kūjus!— atsakė Stonaitė.—Kur gi mūsų
               kūjai priešais kūjus? Kur mūsų lazdos prieš lazdas? Aprūpinkime pirma jais savo
               vargdienėlius, tais neapsieinamai kovai reikalingais kūjais ir lazdomis! Duokime
               jiems pirmiau tikrą supratimą padėjimo ir mokslą priešais mokslą ju žudytoju, tai ir
               bus tikriausi, niekada iš rankos ne-iškrintą jų kūjai ir jų lazdos.</p>
            <p>Palengva priėjo šalip kelio kapines. </p>
            <p>— Žiūrėk—tarė pirštu į jas rodydama Stonaitė—ten ilsisi po žalia kapinių veja
               tokios-pat kitkart karštos širdis, karšti tėvynės mylėtojai! Ir iš jų daug kas
               tikėjosi pats prieisiąs ir kitus privesiąs prie neišsenkančio laimės šaltinio,
               skin-damies sau takus vien kumsčios spėka, spėka lazdos ir kūjo, pagal pirmesni
               prilyginimą. Tik šit, suskambino giltinė skatikais, ir daugiau atsirado
               išdavėjų-juodošių, nekaip buvo tikrųjų gynėju. Suskambėjo ore nei nematoma dar
               grasina, ir padūkusi iš baimės akla minia išdavė savo gynėjus-vadovus, keikdama ir
               apspiaudydama.</p>
            <p>— Kažin? Kad jie, pervirš spėkų nepadūkaudami, būtų ikšiol visi gyvi ir tokia-pat
               karšta širdimi atsidavę vaisingam švietimo ir prokylio darbui, be abejo, nebūtumėm
               dabar taip pastumti visame-kame ir patremti.</p>
            <p>— Kad juos apspiaudė, tai juk jie dauguma to ir verti tebuvo, gynė jie savo luomo
               reikalus, ne visuomenės, pagal šių dienų supratimo.</p>
            <p>— Ne visi šiandien, ne visi tada. Kažin, ar šiandien tikrai atsidavusių skelbiamajam
               tikslui daugiau, nekaip tada buvo? Petrai! jaunystės drauge! Nepasiduok jų klaidingam
               krypiui, tik, kaipo advokatas, iškalbesnis, pasistengk kiek galis ir juos sulaikyti!
               Šit ir takai mūsų skiriasi. Žengsime katras sau. Dieve duok, kad šitame dalyke bent
               ne ant visados.</p>
            <p>Ištiesė ranką atsisveikindama. Petras, sujudintas taip apsčių dienos įspūdžių,
               pasilenkė ir pabučiavo. Sustojo vietoje ir sekė atsitolinančią akimis. </p>
            <p>Stonaitė neapsiriko, spėdama Juodeikį apsilankius. Jisai pats sėdėjo užstalėje ir
               kažin-ko gana gyvai su seniu Jonaičiu ginčijosi, bet Petrui įėjus, tęsiamoji kalba
               tuoj pertrūko ir seni draugai bičiuliškai susisveikino. </p>
            <p>— Kad neperspėtas, niekaip nebūčiau pažinęs. Bene sirgai neseniai, taip sumenkėjęs? —
               tarė Petras.</p>
            <p>— Mūsų dienose sirgti? Lai paskutinis netikėlis tokiems niekniekiams gali pasiduoti,
               kada visas pasaulis šaukte šaukiasi pagalbos; kada visa, kas gyva juda, kruta, o kas
               negyva, kaip-kur ir liepsnoja. Kaip gi taip jūsų dalykai stovi?</p>
            <p>— Kokie dalykai? — paklausė Petras.</p>
            <p>— Kokie?—sušuko atgalios klausdamas svečias.—Kur gi tamsta perbuvai paskutinius
               kelioliką metų, nuo paskutinio mūsų matymosi, taip giliai įsislėpęs, kad šitokius
               klausimus užduoti? Kad tavęs nepasiekė nei visą pasauli iš pamatų judinąs galingas
               visuotinos neišvengiamos revoliucijos obalsis? Revoliucija! Revoliucija! visus
               gyvuosius ir ką-nors išmanančius žmones dabar pirmuoju užima, ir aš klausiu, kaip
               jūsų kampas žiūri i tą visuotinąjį pokrypį, ką daro? Ar esate gavę paskutinio
               išleidimo prokle-macijų? Ar supranta jas tinkamai kaimu žmonės, sodiečiai? Ar
               užsiima, ar atjaučia ir ar užjaučia?</p>
            <p>Pripratęs viską laisvai apgalvoti, Petras dabartės, draugo spiriamas, kaito,
               krankštė, po trobą žingsniuodamas ir tylėjo. Jo srityje, sostapi-lėje gyvenant,
               politika užsiimti nebuvo madoje; čia sodžiuje žmonės, pavasario susilaukę, džiaugėsi
               šilima, arė, akėjo, sėjo ir politikos jokios visai nežinojo; proklemacijų ikišiol
               nebuvo kas atneša. </p>
            <p>— Ko gi tyli po šimt biesų?— nekantriai sušuko svečias, seniams jau išėjus gulti.</p>
            <p>— Pas mus niekas apie tuos klausimus dar negalvoja—pagalios atsakė Petras.</p>
            <p>— Tai apie ką gi jus galvojate? Ką gi jųs veikėte ir beveikiate?—dar karščiau
               užsipuolė revoliucijonie-rius.—Bene persiėmei ir pats kaimynės Stonaitės
               dvasia?—paklausė su žymia patyčia.—Būtų ištikro ka pasveikinti. Trūktų dar tik i
               škaplierius Įsirašyti. Tai tikra višta, tik poteriams su katėmis marmėti ir
               ražančiams su vištomis karkyti. Beje, dar aršiau: tai visuomenės piktšašis, kurs
               trukdo laisvą visuomenės dvasios pokyli ir plėtojimąsi. Šitokius savo tarpe
               prasčiokai turėdami, persiima nuomone, kad tai ir esąs viršus ir galutinis žmogiško
               prokylio tikslas.</p>
            <p>Šituos žodžius tarydamas, pakilo ir Juodeikis iš užstalės ir pasileido neramiai,
               nervingai žingsniuot, kaskart pralenkdamas Petrą. Nukaitęs buvo nesveikais
               kaituliais. Įdubusios jo akis nepaprastai blizgėjo, ypač kada praeidamas žvalgės į
               niurai užsimąsčiusi Petrą. </p>
            <p>Petras, tik jam praėjus jau pro šalį, taip-pat smalsiai žvilgčiojo į buvusį jaunystės
               draugą iš mokyklų. Ir tuo metu atsiminė jį buvus toki-pat karštuolį; tik Juodeikis
               buvo pilnas gyvybės ir spėką jaunikaitis, o dabar... sunku su kuo be-sulygint.
               Priminė jam pagalios gyvai nepersenai matytą bepročiu li-gonbutyje vieną ligonį.
               Tasai nukrypėlis neatsikvošiamai buvo įsivaizdinęs, kad savo ir visos žmonijos
               išgelbėjimui turįs nuolat iškėlęs rankas laikyti, nes kitaip už-griūsiąs dangaus
               skliautas ir visus prislėgsiąs. Pagalios save visai užsimiršo, tik rūpėjo jam, kad
               visi žmonės ir visas gražusis pasaulis nepražūtų, tai kritusio mėnulio sutrintas ir
               sušaldytas, tai žvaigždžių ir saulės sudegintas, tai debesų užsmaugtas, lyg kokio
               šieno. Ir žuvo taip besikankindamas dienas ir naktis, atsisakydamas nuo valgio ir
               gėrimo, pakol galutinai nutirpo jam gįslos, sustingo, sukepė kraujas; ir mirtis
               nepaliuosavo jo nuo tos baisios kankynės. </p>
            <p>Išblyškęs, suvargęs veidu, apdilusiais ir apiplyšusiais rūbais, draugas Juodeikis
               kuo-gyviausiai aną dabar priminė. Skirtumas buvo tegul sau tas, kad anas rankas laikė
               nuolat vienodai iškėlęs, ar bent stengėsi laikyt vienodai, nes tylumoj kitąkart
               užsimiršdavo; šitas gi nuolat rankomis plačiai mojavo, regimai pripratęs kalbėt
               susirinkimuose. </p>
            <p>Petras žiūrėjosi slapčiomis Į jaunu dienu draugą, nesusigriebdamas, ką atsakyti.
               Paskutinius, pačius tinkamiausius kokiam-nors veikimui vyro amžiaus metus, praleido
               tarp žmonią visai kitokiu pažiūru, arba tikriau sakant, be jokių pažiū-rų, ypač
               politikos dalykuose, nes politikos klausimai neapsieina be karštesnių ginču ir
               pasekmią, o tatai vis dėlto kenkia: kilusios prie-šenybės skirsto ir ardo gražią
               draugiją, o ramybės stoka kenkia pasekmingam sunaudotu daugelio geru daiktu
               virškinimui; stoka gero virškinimo vėl kenkia geram ūpui ir dvasios linksmybei, todėl
               politika, ypač prie moterų, skaitėsi neleistina. Kadangi be skaisčiųjų moterėliu
               nebuvo kaip apsieiti, tad ir bevelijama buvo apsieit be politikos. Kalbėjosi apie
               teatrus, muziką, dailę, dailininkus, visokius savo luomo giminiu, namu ir šeimynų
               prietykius ir santykius, ir to užteko, ypač, kad tatai vis gyvai krutėjo. </p>
            <p>Beje, kam ir į galvą galėjo užeit alkani sodiečiai darbininkai, iškur pinigai imasi
               ir kiek tatai atsieina sėdint kur pusšviesiai apšviestame gabinetėlyje, divonais
               išklotame, šalip viršiažmoniška gražybe žerinčios ir lengvučiais šilkais švagždančios
               ponytės? Paskui, pargrįžęs su aušra namo, drėbdavosi į gultą ir gulėdavo iki
               pavakarei, pakol le-kajus neateidavo kviesti priešpiečių kavos gerti... saulei
               leidžiantis arba ir prietėmiu jau žiemos laike. Vakarą vėl kur-nors susirinkimas ir
               pasišnekučiavimas... ne apie politiką. </p>
            <p>Ir šit keliolika praėjo metų, pakol pastebėjo to sūkurio bergždžią ir kvailą tuštybę
               ir grįžo namo, pats nesuvokdamas, kuo tolesniai beužpildys paprastąsias gyvenimo
               dienas. Tokiam gyvenimui, kokį veda Stonaitė, jisai jau nebetinka, pilnai išalintas
               dvasia ir nervais. </p>
            <p>— Akmenimis pavirtote čionai visi, ar ką, po šimto negerovių!—sušuko pagalios
               atsistojęs stačiai prieš Petrą Juodeikis.—Ir iš akmens galėjai jau pabusti. Aš čia
               viešėt ilgai neturiu laiko. Tikėjausi norėsi bent-kiek prisidėti prie viešojo darbo.
               Kad ne, tai ne. Ryžkis. Žinok tiktai, kad kas tiktai ne su mumis, tas skaitosi prieš
               mus einąs. </p>
            <p>Petras tikrai lygu iš miegu pabudęs struoptelėjo. </p>
            <p>— Aš. priešingai; aš mielu noru, tik kad... gyvenimo aplinkybės neleido ikišiol i
               reikalus įsigilinti...</p>
            <p>— Įsigilinti į reikalus? Ka-ka-ka! — susikvatojo nervingu juoku Juodeikis.—Į kokius
               tu reikalus čia gilįsies? Nejaugi beponaudamas, kaip matau, niekada nesusitikai nuo
               šalčio stingstančio alkano vargdienio? Ar tu nei negirdėjai, kaip kaimuose alkanus
               sodiečius vaišina na-gaikomis ir durklais? Kaip jie, tie sodiečiai, iš žievių ir
               molio duoną kepasi, o miestu darbininkai darbo pritrukę ir to neturi ir stimpa
               pagatviais ir kiemu pakampėmis? Kad viskas tai todėl, kad mūsų šalyje kur-kas
               lengviau mirtinai prasila-kti, nekaip ko-nors gero pramokti, nes karčiama, ar kitokia
               geralinė stovi kiekviename žingsnyje, o mokykla per keletą mylių, arba ir ke-lioliką
               nuo viena-kitos? Ir advokatu būdamas, žmonių sugyvenimo teisių ir priežasčių
               tyrinėtoju, niekada nepagalvojai, kad visų tų vargų ti-kriausia ir vienatinė
               priežastis yra ne kas kita, kaip tiktai dabartinė kapitalistą tvarka, viską
               apžergusi, kaip voras musią? Tą slibiną, slo-pinanti visą žmoniją, mes turime
               nužudyti: supranti? turime! Neivie-nas neprivalo, negali sėdėti rankų pasidėjęs! Visi
               turime pakilti išvie-no: seni ir jauni, vaikai ir tėvai, vyrai ir moteris! Per vaiku,
               tėvu ir broliu lavonus turime žengti pirmyn, nesusilaikydami Įsižiūrėję į raudonąją
               vėliavą, kuri viena tegali nuvesti žmoniją į šviesesnę ateitį!</p>
            <p>Juodeikio įsilėkėjimas sukildino ir Petrą. </p>
            <p>— Jonai!—karštai tarė spauzdamas draugo ranką—pasižįstame juk nuo seniau: rodos,
               niekad manęs niekas nepavadino bailiu nei savymyliu. Ir šiandien, jei prisieitą, ir
               gyvybę padėčiau, jeigu to tėvynės nauda reikalautu...</p>
            <p>— Tėvynės? — nekantriai pertraukė Juodeikis.—Tą supelijusį jau vardą skubink tamsta
               išmest iš atminties. Mūsų laikais tai jau tik senu bobučių pasakoms papuošalas.</p>
            <p>Žmonių darbininką tėvynė — visas pasaulis, visas! </p>
            <p>Čia rankas plačiai išskėtė, rodydamas tartum, kad jau nebeliko vietos abejonei. </p>
            <p>— Tėvynė, kur tiktai yra darbo, duonos ir laisvas, žmoniškas gyvenimas, o broliais ir
               piliečiais lygiai yra visi žmonės. Kadangi be žemės nei darbo nei duonos būti negali,
               tai mes ir kovojame už žemę, už duoną, už laisvę ir už mokslą, visiems lygiai
               prieinamą, už šviesą, ydant vienas nesivalkiotą kvailas, aklas, bemokslis, o kitas jo
               nestumdytų ir neišnaudotą, kaip galvijo. Ar supratai dabar, poniškasis advokatai?</p>
            <p>— No taip, no taip! Aš visiškai sutinku, tiktai...</p>
            <p>— Kad taip, tai kitkas mažmožiai ir nėra ko apie smulkmenas kalbėti, nes ir laikas
               neleidžia. Pradžiai daugiau nieko nereikalausime, kaipo nuo prielankaus mums žmogaus,
               kaip tiktai prieglaudos-pastogės ir pralaikymo bent dveitui mėnesiu dviem partijos
               veikėjam, kurie čionai atvyko neva sodžiaus oru atsigauti. Yra tai jauni vaikinai,
               karšti ir veiklus, dvasia ir kūnu atsidavę partijos reikalams. Būtina-reikalinga, kad
               juodu galėtų čionai kur apsigyvent prie ištikimų žmoi nių. Aš čionai daugiau nieko
               nepažįstu. Su ta višta, su Stonaite, nėra ko ir kalbėties. Ta pagami alkanus
               svajonėmis penėti ir stingstančius nuo šalčio tokiu-pat būdu šildyti.</p>
            <p>— Priešingai—pertraukė Petras, norėdamas papasakoti apie naudingą, jo nuomone,
               paskutinės dienos Stonaitės veikimą, bet draugas neleido.</p>
            <p>— Nesirūpink vely jos ginti. Maciaus ir žinau, pats iš jos burnos girdėjęs. Jos
               saugoties reikia ir neprileist prie jokių paslapčių. To-kie žmonės gangreit išvirsta
               išdavikais, špicliais... Taigi kaip gi su tais draugais? — užgriebė vėl kitą
               klausimą, neprileizdamas Petro prie žodžio.</p>
            <p>— Aš mielu noru, tik aš ką-tik parvažiavęs, o tėvas...</p>
            <p>— Tfu, kad norėjai geresnio. Pasiklaust tėtulio ir matulės, arba dar ir tetulės, jei
               norėsi, paspėsi ir rytoj, šiuo tarpu gi juodu likosi miške ir alkani.</p>
            <p>Petras krankštė, kosėjo, rankas mankė. Baisiai neparanku buvo taip tuojau parvažiavus
               kuo-nors tėvus apsunkinti, lygiai bet neišpuola ir tokiems, už visuomenės labą galvas
               guldantiems veikėjams pašalpos atsakyti. Tuo tarpu juk tėvams nieko tai nekenks,
               jeigu kokia pora vaikinų ir savaitę pabus prie jų, tai rods bent nakvynę vis dėlto
               galės turėti, o su maitinimu — kaip duosis. Taip saviep skubotai sugalvojęs, liepė
               Juodeikiui eit parsivest draugus, o pats nuėjo daržinėje jieškot šieno. </p>
            <p>Tuo tarpu miške, tarp krūmų, šalip vieškelio ilsėjosi sugulusiu ant minkštos žalios
               pavasario vejelės du paminėtuoju Juodeikio draugu. Iš ryto atvažiavę visi tris, iš
               šios-pat vietos issiskirstydami apžiūrėt „naujos veikimo dirvos“, susitarė vakarą,
               brėkšmai ant žemės nukritus, čion-pat susirinkti su sugaudytomis žiniomis ir
               susitarti apie tolesnį veikimą. Ir šit du jaunesniuoju jau sugrįžo ir nekantruodami
               laukė trečiojo — Juodeikio. Vienas, kiek jaunesnis, skabė ir laužė krūmu šakeles,
               paskui pradėjo jomis mosuoti ir ginties nuo uodu; antrasis kažin-ką paišė, šaka
               draskydamas vejos trumpą dar želmenį. Pirmasis buvo išguitas iš trečiosios klesos
               gimnazijos, antrasis iš pirmojo kurso seminarijos. </p>
            <p>— A-a-a-a!—sužiovavo pagalios atvirtęs ant vejos jaunesnysis.—Lai biesas atima tokį
               gyvenimą, kad šit žiotis pačios kėstųsi, šaukdamosi kamščio. Užsivalkiojęs, išalkęs
               gulėk, kaip vilkas miško krūmuose nakties rasoje. Jau man ištikrųjų ima gristi
               šitoksai čigoniškas gyvenimas. Berods aršesnis už čigonišką; čigonas visada nors
               laužą sau susikuria, o mes ir to negalime. Kelinta tai šiandien mėnesio diena?</p>
            <p>— Skaityk neskaityk, nieko nepagelbės, jei patįs mūsų ponai pliki.</p>
            <p>— O man kas galvoj, ar jie pliki, ar ne?—sušuko pašokdamas jaunesnysis.—Matoma netaip
               labai pliki, kad jie gali išsilaikyt šiltai miestuose; o mes, ir girioje voliodamies,
               dar turim alki kęsti. Ne šuva esmi po šimto velniu, tiktai toks-pat pilietis, kaip ir
               jie. </p>
            <p>— Toks-pat tai toks, bet jie, matoma, Dievo šaukiasi, tai ir ne-alksta, nes Dievas
               duoną dalina. Matei juk, kad su lustu ant galvos ir paveiksluose paišomas; na, o tu
               velnio šaukies nuolatai, tad ir turėdamas dar kelioliką rubliu, iš senės Pūkienės
               išeksproprijuotų, alkanas radaisi miške tarp krūmu. Ką darysi, vaikeli; kas su kuo
               susidėjo, nuo to ir pelnu turi pasidžiaugti. Velnias nei biesas duonos šmotelio
               sviestu nepateps.</p>
            <p>— Eee, kunigėli, su pamokslais nesišokk, kad dar neišmokai ir ką išmokęs užmiršai.
               Šit pradėjai paišyti kam tai kryžik, o išėjo nei tai kryžius, nei tai kartuvės.</p>
            <p>— Tai tavo akis, vaikeli, taip pikta dvasia aptemdė, kad nebesu-voki; ta-pat
               piktenybė ir protą tavo taip aptemdė, jogei šit švenčiausiam vargdienių žmonių
               apgynimo darbui atsidavęs nuolat tik apie savo vėdaro tuštybes svajoji ir verki,
               užmiršdamas milijonus sunkiau kenčiančiu žmonių.</p>
            <p>— Taip, nešvęstasis tėveli; benorint žmoniškai darbuoties, reikia žmoniškai gyventi,
               tuo tarpu ir tavo nešvęstoji šventenybė voliojasi alkana, kaip šuo po krūmu, turbūt,
               svajodama, kaip tai prie Marcės kitkart būdavo šilta. Ir aš nieko sau nesitrokštu ir
               nereikalauju, kaip tiktai žmoniško gyvenimo.</p>
            <p>— Gali sau sveikas reikalaut— šaltai atsakė draugas — bet turėjai ir tu nors jaunuose
               savo meteliuose girdėti, kad kepti balandėliai niekad nelekia į burną patįs, tiktai
               visada reik pirma juos susigaut ir išsikept, ir savo ranka į burną įsi -kišt. Aš,
               mat, žiūrėk, išskaičiau čia netolimai bobelei egzorcizmą nuo kaulu sausgėlos, ir
               iškepė man pilną bliūdą pautienės pavakariams. Mat, ir susidavė komžą turėti.</p>
            <p>— Kas su tavimi susilygįs, visokiu monų išsimokiusiu nuo šventųjų ir prakeiktųjų. O
               paprastam žmogui čionai gana sunku, matau. Kur krypsi, visur lygu kepta bulvė pačioj
               pastogėj pakabinta: ir draskyties neverta. Vos dvi vieteli te-apuodžiau. Čia netoli
               monopolyje vienintelė išgeltusi sena boba besėdi, ir mokytojas, senas šykštuolis
               vienstypis, nesunku būtų iškratyti. </p>
            <p>— Pi-pi-pi!—pasipūtė viščiukas, užėjęs seną vištą.—Neužmiršk, vai-kiuk, kad viskas
               turi išlaikyt revo-liucijonišką spalvą. Monopolis taip, bet mokytojas?</p>
            <p>— Tai pats esi viščiukas ir skubėk grįžt į pasparnę šventosios prieglaudos, iš kurios
               eretikiškai išbėgai, nes badu pastipsi kur patvory. Bobos čionai gana sveikos, ir ne
               kasdiena užeisi tokią, kuri reikalautų tavo egzorcizmų.</p>
            <p> — Tai jau tikrai antros klesos esi asilas, jeigu to nesuvoki, jog bobos kuo
               sveikesnės, tuo daugiau egzorcizmų reikalauja. Juo sveikesnė, juo greičiau vyrą
               užbaigia, o prie tokios, netiktai pasivalgyt, bet ir pasišildyt galima neretai.</p>
            <p>— O tu pirmojo, ne antrojo kurso seminarijos asilas, nesuvoki net to prasto dalyko,
               kad visai nesunku kiekvienam savo darbui priduot revoliucijos spalvą. Kas, paimkime,
               gali prirodyt, kad tasai mokytojas nebuvo šnipas? O kaipo tokio, netiktai turtas, bet
               ir gyvybė gali būti konfiskuojama pačių revoliucijos veikėjų. Netiktai turim teisę,
               bet ir privalome nubraukt nuo savo kelio tokiuos žmones, ir mudu, tikiuosi, tatai
               neilgai betrukę atliksime. </p>
            <p>— Bet vis dėlto reik atmint, jog reiks duot apyskaitą prieš vyresnybę, kurią juk
               patįs išsirinkome, ir priešais partijos įstatus, kuriuos patįs juk pripažinome ir
               patvirtinome visuotinu ir laisvu daugumu balsų. </p>
            <p>— Ir duosime, nesigailėdami ir puikiausių varsų savo pilnai didvyriškam darbui,
               atliktam visai savarankiškai tiktai dviese. Duot reiks, žinoma, ir kokią dalį
               grobulio, ir tai nevisai menką, ydant garbės sau nepasigadinus, kad auksinėkus
               traukom boboms iš mazgelių, kaip tai vienas iš gerbiamųjų draugu viršininkų teikėsi
               išsireikšti, papeikdamas tatai viešame susirinkime. O kai su išpasakojimu viršenybei
               garbingo mūsų čia veikimo, sutinku pilnai pasikliauti tavo mylista. Nedovanai juk
               gražiokalbės mokeis seminarijoj, arba nors girdėjai kitus gražiai kalbaut lygiai apie
               gražius ir negražius daiktus. </p>
            <p>— Šia!... Kažin-kas, rodėsi, sušiugždėjo netoliese. Ežys, tur-būt, nučiuožė.</p>
            <p>— Bet jau ir man tiktu kokiuo šiltu skįstimėliu pautienę užpilti. Gaila būtų, jeigu
               sveikai nesusivirškintu. Kad taip šiltame gulte, rasi, ir gromulys geriau veiktu.</p>
            <p>— Nereikė bėgt iš seminarijos, kad toksai lepus ir trapus: būtumei senai gulėjęs.</p>
            <p>— Aš ir nebėgau, tik išvarė. Išvarė gi už tai, kad man ir ten nenusigulėjo, ir vieną
               kartą pamėginau nusileist iš savo antro laipto lindynės pro langą. Tatai seniams ir
               parūpo.</p>
            <p>— Biesas nešė, tur-būt.</p>
            <p>— O tave angelėliai vedė prie Paviržio Lucės, kur taip stropiai agitavai praeitą
               vasarą.</p>
            <p>—Vietoje Lucės, žiūrėk, kad tau greičiau praskustas pakaušis užželtu. Vėlytumei
               nuskust ar nusikirpt trumpai visą galvą, tai bent nebūtų žymu. </p>
            <p>Čia draugai nustojo besiginčiję, nes artimai pasigirdo spartus žingsniai, sujudėjo
               skleidžiamos šakos, ir iš tankmės išsinėrė draugas instruktorius Aitvaras. Tokiuo
               tiktai vardu buvo partijos visuomenei žinomas Juodeikis. Du anuodu taip buvo ir
               vadinami, vienas iškunigiu, antras gimnazistu; paskutinis todėl, kad gimnazisto
               bliuza dažniausiai vilkėjo ir buvo iš jauniausiųjų. </p>
            <p>— Na, draugai! Pasinaudodami nakties tamsuma, galime pereit į nakvynę sodžiun—pratarė
               atėjusis. —Jaunasis draugas matau gana pavargęs. Praverės nakvynė šiltesnė. Akmeninga
               ar molėta perdaug dirva pasitaikė?</p>
            <p>— Toki šviesų tikslą turint prieš akis, negalima daug paisyt nei akmenų nei molių,
               ypačiai netrūkstant vilties apie visuotiną geresnę kloti netolimoj ateityje — rimtai
               atsakė, pasididžiuodamas savo žodžių iškilmingumu, gimnazistas.</p>
            <p>— Ir aš šen-ten čiužinėjau. Yra kiek-tiek ir pasipelnyt kuo kitur suskubo pasigirt
               jaunesniojo žinio-mis apsukrus iškunigis.</p>
            <p>— Tatai svarbu. Nereikia tiktai niekada užmiršti, kad bereikalingai prievartos ir
               ypač pažeidimu ir kraujo praliejimo nesidarytų.</p>
            <p>— Taip, bet jeigu atsitiktų susieiti siaurame takelyje žmogystą, tokią, kaip ans
               Rudis...</p>
            <p>— Žinoma, žinoma. Teismų nei kalėjimų neturime savo žinyboje, o visai be drausmės ir
               be bausmės apsieit negalima ir pasigelbėt reikia—paskubomis nukalbėjo draugas
               instruktorius, daugiau jau pasiteisindamas, nekaip pamokydamas, nes ansai Rudis
               paties jausmingo ir sąžiningo Aitvaro buvo ant amžių nuramintas.</p>
            <p>Reikia betgi pripažinti, jog tasai atminimas ir ikšiol visada sunkų į jį darė įspūdį,
               ką pastebėję jaunesnieji draugai, dažniausiai beveik visokie visiškai ištvirkę
               su-valkuoniai, kiekvienoje progoje naudojosi ta savo viršininko silpnybe, kad save
               pasiteisinus, ydant ansai neskubėtų perdaug jų skųsti centro valdybai. Nors jisai dėl
               minėtojo </p>
            <p>Rudžio ištikrujų nieko nebuvo kaltas, nes priverstas buvo gelbėt netiktai save, bet
               ir partijos gana svarbius dokumentus, vis dėlto, kiekvieną syk, tatai priminus,
               suminkštėdavo. </p>
            <p>— Taip, taip. Žmonių meilės, ne pasipelnymo tikslas dažnai teisina aštrias priemones;
               bet vis dėlto reikia jų kiek galint vengti, ydant nenubaidytumėm nuo savęs prastųjų
               plačiosios visuomenės sluoksnių—kalbėjo patylomis ne tai pats sau, ne tai jauniesiems
               draugams Įgaliotasis revoliucijos sėjikas.</p>
            <p>Paskutinius žodžius betariant, įėjo jau į sodžių. Žengė visi tris toliau tylėdami.
               Visas sodžius taip-pat tartum išmiręs glūdėjo mieguose. Vienoje tik Stonių svetinėje
               dar švytėjo žiburys. Priėję Jonaičius, užtiko Petrą laukiantį prie vartų. </p>
            <p>— No, ką? Draugas, į kaimynės švieselę įsiveizdėjęs, širdį saldina, ką? Magnetizuoja,
               traukia, ką?</p>
            <p>— Visai ne—atsiliepė kiek susi-gavusiu balsu Petras, nes draugas ištikrujų susekė jo
               minčių pakraipą.</p>
            <p>— Ee! vėly nesistengk, brolau! Nebe nuo šiandien pasipažįstame.Vi-sada buvai jautrus
               prie gražiosios lyties meškerių.</p>
            <p>Petras, stengdamos nukreipti kalbą i ką kitą, neatsakydamas ant užkabos, ėmė
               teirauties apie partijos pasilaikymą. </p>
            <p>— Pasakyk, meldžiamasis, ar pas jus miestuose visuomenė tikrai taip visu plotu
               susipratusi? Argi tat gali būti?</p>
            <p>— Netiktai gali, bet ir yra. Neveltui juk tiek metu buvo darbuojamasi. Neveltui tiek
               smarkiu darbininku paklojo galvas. Tatai tikrai gyva, nenumarinama ir didė dirbtuvė,
               kurioj ir keletui smarkiausiu darbininku žuvus, darbas nenustoja, tik, minutėlei
               sutrukdytas, dar smarkiau užverda, lygiai kaip skruzdėlyne, kur vieną skruzdėlai-tę
               numarinus, tuoj puola keletas jos pavaduoti. Miestuose moteris ir maži vaikai
               užgrūdyti prie karės. Žinai juk, kad dabar kumsčios spėka mažai ką sveria ir kūdikis
               gali sugriaut vienu pamojimu kelioliką stipriausią, tinkamai išmokytas ir tam tikroje
               vietoje pastatytas. Tuo tarpu senoji tvarka vienu tiktai įsi-stovėjimu bepasilaiko,
               ir reikia tik nors kiek sukrutinti, ir grius nesulaikomai, ir jau nebepasikeis, nes
               užeis lygumų žmonės ir sulygįs su visuotinu plotu bereikalingų bokštų vietas, ot
               šitaip!</p>
            <p>Čia suėmė Petrą už alkūnių, norėdamas vaizdžiai parodyti, kaip tai reik tuos
               bereikalingus visuomenės prokyliui kelią užstojan-čiuosius bokštus purtinti ir
               griauti, bet pūsterėjo šaltas vėjas kiaurai jo menkus apdarus, ir garbusis
               kariautojas sunkiai užsikosėjo. Atsikrankštęs pagalios ir atsigavęs, prakalbo
               lėtesniu balsu. </p>
            <p>— Jaučiu, kad neužilgo piaus mane giltinė. Tikiuosi, drauge, tavyje rasiąs
               pavaduotoją. Eilinių darbininkų netrūksta, bet vadovauti vis geriau tinka augštesnio
               mokslo veikėjas.</p>
            <p>Čia vėl kosulys pertraukė kalbą. </p>
            <p>— Pažiūrėsiu, kas ikišiolei nuveikta; kaip ten labai tie bokštai jau išjudinti.
               Žmonių priežodžiai sako: lėtoji kiaulė ilgesnę šaknį išknisa; lėtasis veršis dvi
               karvi žinda. Taip-pat nematau aš nieko tikro, kad šimtui metu, arba, kaip dabar
               viskas greitai mainosi, ir porai dešimtų metų praslinkus, dabartiniai jūsų šūksniai,
               lozungai, nebus bobučių pasaka papuošalams paskirti, kaip kad jųs tėvynės vardą tam
               tikslui esate paskyrę.</p>
            <p>— Mūsų šūksnio svarba neatsimainys, nes tai šūksnis visos žmonijos. Atskiros tautos
               arba šalis ir tos neprapuola per dvidešimti metų, o mūsų siekiai tol gyvuos ir
               šūksniai tol skambės, kol gyvuos žmonija — karštai atsikirto iškarto atsigavęs
               revoliucij onierius.—Mūsų šūksniai dar gyvuos, kaipo istorijos ir buvusių dėmių
               atbalsis, ir tada, kada jau ir geresnė bus tvarka žmonijoje, valdomoje plačiosios
               visuomenės; skambės jie ainių apsaugojimui, ydant neužmirštų, iš kokių vargų ir
               kokiuo būdu išsirovė, ko turi saugoties.</p>
            <p>— Taip, kitąsyk lietuviai, atsimušę, atsigynę nuo kryžiuočių, prisiglaudė kaipo prie
               neabejotinų bičiulių prie lenkų; o šit pasirodo, kad ir lenkai neblogiau už
               kryžiuočius mums duobę kasti moka.</p>
            <p>— Ką čia senai užmirštus jau visuomenėje kryžiuočius iš užmiršties kapiniu
               beatkasinėti, ar negeriau priderėtu, gerbiamieji draugai, gyviesiems gyvos dar
               visuomenės apgynėjams parūpinti koki dešra-galį nakčiai užsikąsti, kad miegant
               kartuvės nesisapnuotu — įsikišo i kalbą nekantrus gimnazistas. —Jei ne dešragalį,
               nors lašinučių šmoteli; jei ir to nėra, nors sausos duonos gabalėlį su šlapiu
               vandeniu.</p>
            <p>— Taip, taip. Draugas gimnazistas dar jaunas. Nėr ko stebėties, kad prigimtis dar
               gyviau gyvuoja. Bet kur dabar čia ką besurasi?— susirūpino vyresnysis.</p>
            <p>— Tiesa, kad draugai gali būt ir alkani. Rodosi, čia kur indaujoje mačiau lašiniu
               gabalą, o duona paprastai Lietuvos kaimiečiu giliai neslapstoma. Gal-būt, ko ir
               surasime—susiprato pagalios Petras.</p>
            <p>— Ko gi daugiau bereiktu tokiame kareiviškame gyvenime, kaip mūsų. Šen, drauge
               mielas, šen! Gerklei pavilgyti čia turime... čia iškunigis stiprokai kumste-rėjo i
               pašonę draugą gimnazistą, kad tasai net viauktelėjo. Mat, viršininkas Aitvaras
               baisiai nepasitikimai žiūrėdavo i tokiuos, kurie gerdavo degtinę, o šis tiktai ko
               neprasitarė su buteliuku kišenėje. Bet ir šis, susipratęs ir pasistengdamas visai
               užkirsti kelią ir spėjimui, užsipuolė ant pakibinusio pats.</p>
            <p>— „Šventabliva asaba“, ir pasiuto apie lašinius išgirdęs. Sakyčiau, pusvalandi atgal
               patsai nesigyręs pautienės ik pažiaunių priputnojęs.</p>
            <p>— Tai draugas iškunigis vis toks apsukrus?—susijuokė Aitvaras.</p>
            <p>— Kaip gi: egzoreizuoja bobas, kur užklupęs.</p>
            <p>Tuo tarpu Petras surado jau ir lašinių ir druskos, atsiminęs pamaži senus podėlius;
               papylė druską ant popierio, ir visi susėdę ėmė krimsti. Bet du jaunesniuoju,
               ne-rimdamu dėlei buteliuko, paslapčia susižinojusiu tarp savęs, pasiteisinusiu didžiu
               nuovargiu, pasiėmė po gerą gabalą duonos ir lašinių, ir spruko į šienus. Sugraibstę
               kokius suradę likučius ir papūrinę, kad ir pelėsiais jau atsiduodąs šienas,
               atsišliejęs pagalios katras savo guolyje, ėmė dalyties buteliuku ir baigti užkandą.
               Gimnazistas, dar beveik vaikas, per dieną nuolatoj neramybėje nusivalkiojęs,
               tuojau-ties ir užmigo; iškunigis, vos pelei kur susigrabuždinus, ar šuniui sulojus,
               šokinėjo iš guolio ir klausėsi.</p>
            <p>Likusiu du vienu, Juodeikis su Petru taip-pat tuoj užgesino žiburį ir nusitaisė
               gulti; bet šitie, nei viens nei antras neįmigo: Petras dėlei šios dienos daugelio
               nepaprastų įspūdžių, draugas—dėlei kosulio ir dėlei įprasto zuikio gyvenimo. Vos
               tiktai kas sušiugždėjo, ar šuva už lango sulojo, šokinėjo iš gulto ir žiūrėjo pro
               langą. Ten vėl, pamačius nakties tamsoje judančias krūmų šakas, apsilpusioms jo akims
               vaidinosi jau beapsupą namus žandarai. Petrą, vos pradėjus migti, budino sausas
               draugo kosėjimas. Pagalios ir jis visai išsimušė iš miegų. </p>
            <p>— Klausyk, drauge! — atsiliepė jau saulei patekėjus į Judeikį—ką mes pastatysime ant
               tą didžią griuvėsiu, viską dabartinį nugriovę? Juk patsai griovimas negali būti
               pavadintas nei doru tikslu, nei siekiu? </p>
            <p>— Keistas klausimas—atsiliepė paklaustasis.—Tatai dalykas mūsą pasekėją, ne mūsą, ką
               jie sau statysis. Mes tegul tik išgalėsime nugriauti visuomenę užgulusias sunkenybes,
               jau mūsą priedermė bus pilnai atlikta. Tegul tik mes sutraukysime vergijos
               grandinius, tad laisvi žmonės geriau už mus išmanys ir sugalvos, kas ateičiai
               staty-dinties ir kaip tarp savęs susigyventi.</p>
            <p>Kol Petras sugalvojo, ko daugiau pasiklausti ir kas ant išgirsto atsakyti, pakilusis
               jau senis pabeldė į duris ir pasišaukė Petrą laukan, išgirdęs jau nemiegant. </p>
            <p>— O kas ten mūsą daržinėj apsigyveno?—paklausė.</p>
            <p>— Tai Juodeikio draugai. Miegojai, tėtuli, jau, kada atėjo, tai ir priėmiau
               pernakvoti nesiklausęs.</p>
            <p>— Draugai ir draugai! Iškur gi atsirado? Kodėl ne sykiu atėjo?</p>
            <p>— Viską, tėtuli, sužinosi paskui. Tai geri ir gerbiami vaikinai, kaipo naudingi
               visuomenės veikėjai.</p>
            <p>Senis galva sulingavo. </p>
            <p>— Baisus sapnas mane žudė visą naktį. Saugokis Petrai! Nepatinka man šitos
               draugystės. Nepatiko man ir tai, ką girdėjau kalbant Juodeikį; jei dar šitokius
               jaunus draugus vadžiojasi...</p>
            <p>— Kuo gi tie jaunieji prasikalto? Jei tiktai tuo, kad jauni...</p>
            <p>Petras neužbaigė savo sakinio, nes senis toje valandoje, ištraukęs iš-po skrando,
               parodė gabalą šunio apgraužtu, šiukšliais aplipusiu lašinių. Petras pažino, kad tai
               tasai-pat palties galas, kurį jisai vakar ištraukė savo svečiams pavaišinti, tik
               perpusę beveik mažesnis. Pažino iš virvelės ir pagalėlio, už kurio virvelė buvo
               užnerta. </p>
            <p>— Tai vienatinis dar užsiliku-sis gabalėlis—pratarė senis susopusiu balsu.—Artinasi
               vasaros darbymetis, reiks samdyties darbininkų, o šįmet jau nebeturime netiktai
               karvelės pasipiauti, kaip anais metais, bet nėra nei avelės, nei paršelio.</p>
            <p>Čia pasigirdo iš-už durų slopinamas, bet nesulaikomas verksmas motynos. Petras
               stovėjo nutirpęs, lygu įkastas. Išgirdęs verksmą, išėjo pro duris ir Juodeikis. </p>
            <p>— Kas nutiko?—paklausė.</p>
            <p>Petras sugriebė pašokęs jį už rankos ir įsivedė atgal į miegamąjį kambarėlį. </p>
            <p>— Tas nutiko, kad mūsų vakarykščius lašinius pagriebė šuva ir kuone visus suėdė.</p>
            <p>— Na, mažas daiktas—pažymėjo svečias.</p>
            <p>— Paskui mažas priežastis neretai seka didelės pasekmės; šito gi prietikio pasekme
               mūsų jaunieji draugai negalės prie mano tevų apsigyventi, nes tai buvo paskutinis
               namuose gabalėlis, ir karvutė viena ir menka maž ką pieno beduodanti, o jie gi dėl
               idėjos kasdien pasninkauti, tur-būt, nepanorės.</p>
            <p>— Kad taip, tai, žinoma, nėr ko. Bet gi dėl šunio ir lašinių revoliucijos kėlimas
               sustot negali. Reiks jieškot prieglaudos kitur, nors ištiesų visur su seniais sunku.
               Kaip vienok tatai atsitiko, kad lašiniai šuniui teko baigti.</p>
            <p>— Ir aš nesuprantu. Duris uždariau.</p>
            <p>Tuo tarpu duris iš kiemo prasivėrė ir įėjo atsikėlęs gimnazistas, gert jieškodamas.
               Nugirdęs paskutinius žodžius, pasileido nesulaikomai kvatoties. Visi žiūrėjo
               pasistebėdami. </p>
            <p>— Kas gi per linksmybė iš žmonių nelaimės?—rimtai paklausė Juodeikis.</p>
            <p>— Kas gi čia per nelaimė? Šunelis jau senokas, be abejonės, užsidirbo ir daugiau. Aš
               tiktai užsimiršęs norėjau sustvert už vuode-gos, bet draugas iškunigis laiku
               suturėjo, kad begaudydamas viso sodžiaus šunų nesukelčiau.</p>
            <p>— Kaip gi jis juos pagavo? Aš, rodosi, buvau duris gerai uždaręs?</p>
            <p>— Kaip buvo, taip buvo, gerai tai, kad nepražuvo, nes savas šuva suėdė—atsikirto
               svečias... Ar nėra čia kur vandenėlio atsigerti? A, šit! tas-pats. Mat, aš nakt
               taip-pat užsimaniau gerti ir užmiršau, kaip duris geriau priverti, prie mediniu raktu
               nepratęs. Tai ir išėjo šuneliui ant sveikatos... Na, pasilikkite sveikučiai! Mane dar
               traukia į šienus.</p>
            <p>Ir išėjo, garsiai žiovaudamas. </p>
            <p>Senis, nieko netaręs, Įkišo lašinius į kamarą, ir nusikabinęs nuo sienos dalgį, išėjo
               į laukus. Eidamas pro daržus, beveik nesusidūrė su Grigu. </p>
            <p>— Kur gi taip besiskubini nuo-pat ryto, Dievo žodžiu kaimyniškai nepasveikinęs?
               Palaukk!</p>
            <p>— Tegul bus pagarbintas!...</p>
            <p>— Ant amžių...</p>
            <p>— Sveikas!</p>
            <p>— Sveikas!</p>
            <p>— O iškur taip svečiu pas kaimyną prispito? — užsipuolė klaust Grigas toliau.</p>
            <p>— Nuo ugnies, bado, maro ir tokių svečių, Viešpatie, apsaugok!— atsiduso Jonaitis ir
               pamojo su ranka.—Nebuvau matęs tokių galvijų. Dykūnai, kad baimė.</p>
            <p>— Na gi?... Bet ko jie pas jus užklydo?</p>
            <p>— Padaryk mane žinančiu, aš tave padarysiu bagotu!—atsakė pajuokuodamas Jonaitis;
               veide bet žymėjo rūpestis.</p>
            <p>— Na, na!—stebėjosi kaimynas.</p>
            <p>— Atėjo—tęsė senis toliau — o Petras jau už juos galvą guldo. Sako, būk tai... Kaip
               gi jis tenai?.. A! sako, kad tai esą „švenčiausios Idijos apaštalai“; kad mes
               kiekvienas turi juos glausti, globti ir palaikyti.</p>
            <p>— Šventosios Idijos, sakai? Negirdėjau apie tokią šventąją — atsiliepė kasydamas
               galvą Grigas.—Tiesa, gana keistu yra vardų, bet tokio, rodosi, dar nesu užtikęs
               jokiame kalendoriuje. Tur-būt... rasit, kito kokio tikėjimo?</p>
            <p>— Bala juos žino. Žmogus kaimietis katalikas prisiartinęs sako „Tegul bus
               pagarbintas“; žydas sako „labryt!“, ponas sako „labadien“, „labas vakaras“, o šitie
               nei šiaip nei taip.</p>
            <p>— Kaip tatai nei šiaip nei taip? Taip į trobą įėję nei žodžio ir nepratarė?</p>
            <p>— Taigi, nieko. Vienas trenkė kepurę ant stalo, o kitas su kepure įsirioglino į
               užstalę, ir žiovauna abudu, lygu šunis iš miegu, balsu.</p>
            <p>— Ar tai jie drauge su Juodei-kiu atėjo?</p>
            <p>— Taigi kad ne. Ir man tatai į galvą lenda, kodėl jie slapstosi. Aš jau gana vėlai
               gult nuėjau, o jų dar nebuvo, ir tai, žiūrėk, kuone visą puspaltį lašinių surytą
               radome rytą atsikėlę; o juk tai naktis iš ketvergo į pėtnyčią! Tik-ką atsikėlus,
               vienas, iššokęs iš daržinės, nei drast nei labryt netaręs, įpuolęs į priėmimą,
               paplumpė, pa-plumpė vandens ir nukrypavo atgal į šienus. Tikri vėjo votegai.</p>
            <p>— Bet susikalbėt su jais žmonių kalba galima?</p>
            <p>— Kaip gi. Kalba lietuviškai.</p>
            <p>— Laikas parodys—nutarė galop pamąstęs Grigas. — Ar ilgai žada pabūt pas jus?</p>
            <p>— O ką aš žinau. Petras sako, būk nepriimti negalima; bet man dingias, neilgai trukę
               jieškosis juodu tinkamesnės sau vietos patįs. Mat, daktarai būk liepę apsigyventi
               kaime dėl sveikatos. Geri ligoniai, kad po porą svarą lašinių vienu prisėdimu
               surija.</p>
            <p>— Grigas galvą kraipė, klausydamas.</p>
            <p>— Tai bus tie patįs — pratarė pagalios nusikvatojęs.</p>
            <p>— Kas tokie?—puolėsi Jonaitis.</p>
            <p>— Nežinau, kaimyn, nežinau. Pats nei auginęs nei mokęs, negaliu ir teisti. Gal-būt,
               ir tikrai jie daug verti vyrai. Gerai bet, kaimyn, padarysi, jeigu juodu kiek
               pridabosi.</p>
            <p>— Bene vagiliai kokie? Petras tikrina, bet šitokie juk moka mo-nus Įleisti ir
               apsukti—teiravosi išsigandęs Jonaitis.</p>
            <p>— Nežinau, kaimyn; sakau nežinau. Ne mano auginti, ne mano mokyti. Žinau tiktai, kad
               gali žmogų nieko nekaltą ant juoku visos linkinės išstatyti.</p>
            <p>Jonaitis žiūrėjosi į vis bešy-psantį kaimyną nei gyvas nei miręs. Ir pypkę išsitraukė
               iš dantų. O Grigas, ytin bešypsodamas, išsitraukė iš užančio porą neperstorų
               knygučių, vieną maždaug paprastą lementorėlių didumo, kitą platesnę, ir rodydamas
               tęsė. </p>
            <p>— Šit ir aš, berods, tavo svečiu be nuopelnu esu apdovanotas.</p>
            <p>Ir vėl garsiai nusikvatojo. </p>
            <p>— Kas gi čia per knygelės? Ar tai jos taip juokingos?</p>
            <p>— Palaukk gi! Kad tu perdaug nekantrus! Knygapalaikių šitų nekokie ten juokai, bet
               gavimas jų tai tikrai juokingas.</p>
            <p>Užėjęs, mat, vakar vienas—ne-kitaip, tiktai vienas iš dabartinių tavo svečių — pas...
               žinai, pas A-gniešką davatką. Iš kalbos ir apy-stovos susipratęs gudrus kame esąs,
               apsimetęs kunigu ir ėmęs pasa-koties. Nuo nuolatų maldų, girdi, įgavęs tokią ligą,
               kad begalis dar gyventi tik gryname kaimo ore, todėl ji ir atstatę iš kunigų
               seminarijos nebaigusį, o dabar, beturtis būdamas, neturis kur bedingti, po žmones
               baldąsis. Bet kad pamilęs, girdi, savo šventą stoną ir negalįs išsižadėti, tai ir
               dabar, pakol nesustiprėsiąs sveikatoje ir nepasitaisysiąs taip, kad vėl galėtų grįžt
               į seminariją, tuo tarpu vis Dievo ir bažnyčios tarnavimo neišsižadėdamas, nešiojąs
               šit paties šventojo tėvo įduotas, Dievo garbinamas ir dūšiai išganomas, dideliais
               atlaidais apdovanotas knygeles: apie au-gščiausiąjį bažnyčioje stoną Rymo-katalikų
               popiežią ir šventųjų bei palaimintųjų gyvenimus. Šioje linkinėje, girdi, nieko
               nepažindamas, prašąs pavaduoti ir visiems jai žinomiems geriems žmonėms, o ypač greit
               į klaidingus kelius krypstančiai jaunuomenei—padalyti, prižadėdamas už tai
               didžiausius atlaidus, jam pačiam, girdi, paties popiežiaus suteiktus. </p>
            <p>Godi, ištroškusi atlaidų davatkėlė ko ir belauks? O čia dar toksai nepaprastas
               kunigėlis, „šventa asaba!“ Tuojau pūkš-pūkš, primušė priplakė kiaušinienės,
               pripliurzino privirė kavos kuone pusiau su grietine. „Šventoji asaba“ rija, kaip
               smakas pakulas, ir namelius laimina, šeimininkę žegnoja. Davatkėlė, širdžia apsalusi,
               kuone tirpsta iš to didžio mielumo. </p>
            <p>Gerokai pasistiprinusi, „šventoji asaba“ išėjo į kamarą pasilsėti, o davatkėlė tuo
               tarpu trakš-brakš vištai galvą, verda kepina. Kol tariamasis kunigėlis atsilsėjo nuo
               garbingos kelionės, jau naujas valgis ant stalo garuoja. </p>
            <p>Pagalios, pilnas pautienės ir vištienos, o širdingą seimininkę pri-pildęs visokių
               palaiminimų, iš kurių kiti ir nepermandagaus buvo turinio, iš šalies klausant,
               apžegnojęs keliomis eilėmis visus kampus ir pačią šeimininkę, kuri jau tik kelius
               apsikabinusi bučiuot bedrįso iš to didžio susigraudenimo, atskaitęs ilgoką egzorcizmą
               nuo visokių galimų ir negalimų nelaimių bei piktųjų pagundų,— paliko geroką pundą
               spaudinių, įsakęs ir prisaikinęs kuogreičiau išdalyti aplinkiniams žmonėms, ir išėjo
               savais keliais. Karštaširdė davatkėlė, žinoma, puolėsi bėgiot po linkinę, lygu katė
               su pūsle, parklupdama. Mat, knygelės tos ypačiai išklydėlius turinčios nepaprastą,
               stebuklingą galybę atversti į gerą kelią, o juk bepra-puolanti dūšia atgaut iš
               piktosios dvasios nagų ir yra didžiausias nuopelnas ir atlaidas. O čia pilnas
               aplinkius pasileidusio jaunimo, kurs biauriai tyčiojasi iš šventojo tretininku
               stono,—kur nepasiskubisi? </p>
            <p>— Tai kas gi ten tose knygutėse stovi?—nekantruoja Jonaitis.</p>
            <p>— Tas, kaimynėli, kaip ir mūsų javuose. Yra ir dirsių ir kūkaliu, yra ir geru grūdu.
               Prie to, vieni grūdai, kaip imkim žirniai, išsiskiria lengvai ir greitai iš šiukšlią,
               kiti gi sunkiau. Randasi taip-pat ir dagių, kurie bado; kiti dagiai, kaipo ir miežiu
               akuotai, prikimba ir atsikratyt sunku paskui. Vienos namie dar likosi, Tose tikri
               darbo žmonių vargai išdėstyti gražiai ir aiškiai, kaip ant delno. Gaila tiktai, kad
               tokie „apaštalai“ tvarkyt juos ėmėsi. Greičiau aršyn, nekaip geryn nuvers.</p>
            <p>— Tai kaip gi? Tai knygaitės šitos taip-pat ne dvasiškos?</p>
            <p>— Kas dės! Tiek popiežiai, tiek šventieji kai-kurie paskutiniais kvailiais išrodyti
               ir išgamomis. Dabar Agnė, apsižiūrėjusi po laiko, sako, pasturgaliu žemę trinanti,
               kaip katė sienomis einanti, nebeįmanydama, kas bedaryti. Padūkino ant savęs visas
               maldingąsias aplinkiaus bobas, o ypač davatkas. Jau kur suklysti negerai, o šitokiame
               dalyke—ne Dieve duok! Tuojau pora nudūlino prie klebono.</p>
            <p>Kad dar kita kokia, netaip pasižymėjusi savo šventumu, o dabar... Nerysi, tu smake,
               kasdien Pono Dievo be išpažinties!—šaukia visos išvieno.—Tegul pamatys, girdi,
               žmonės, kokia tu šventa. Tiktai pravers bažnyčios duris, žiūrėk, tiktai šliūkš,
               šliūkš, jau ir įsmukusi, lygu gyvatė, prie paties altoriaus, juoda skepeta
               apsigaubusi, skaidosi, kryžiavojasi visu priešakyje, lygu negerovės apsėsta! </p>
            <p>— Tai tokios biaurios tos kny-gapalaikės?</p>
            <p>— Kaipgis, jeigu popiežius ir šventuosius ant juoko stato? Yra, kaip sakiau, ir
               šitose viso-ko. Yra ir gero, bet, kaip žinai: pluta mėšlyne, burokas darže—kiaulei
               maistas.</p>
            <p>— Kaip tatai kiaulei? Begu pats nevalgai barščiu?</p>
            <p>— Srebiu ir mėgstu, kaimynėli, bet ne darže, tiktai troboje ant stalo, ir ne burokus,
               tiktai išgamin-tus iš buroku barščius, kurių keleto metu kūdikis nepagamįs; iš
               mėšlyno plutelę gi lai mokslinčius su tam tikrais žiūronais ir kitais prietaisais
               valgiui tinkamai apvalytu. Taip lygiai bemokslis žmogus knygų vertės greit
               neišpras.</p>
            <p>Užsimąstė kaimynai. Jonaitis ėmė krapštyt visiškai užgesusią pypkę. </p>
            <p>— Apjuokti galima viską. Iš darbų galima spėti, kur kas veda— tarė pagalios.</p>
            <p>— Darbų rimtumas matosi nuo pradžios—atsakė Grigas.</p>
            <p>— O anos, namieje likusiosios, sakai, darbo žmonių vargus aprašo?</p>
            <p>— Ateik vakarą kada. ar šventadienį, pasiskaitysime ir pasitarsime. Šitokiems raštams
               lekioti pradėjus, galima laukti viso-ko, tuo labiau prie šitokių apaštalų.</p>
            <p>— Nujaučia ir mano širdis sunkias dienas—atsiduso Jonaitis.</p>
            <p>— Tuo tarpu betgi bobos pusryčius gamina lygu darbininkams, o mudu šit belmezijame,
               lygu dykaduoniai. Diena ir šiandien su galu— tarė Grigas, kreipdamos i šalį.</p>
            <p>— Žinoma, „prieš vėją nepapūsi“; ir mes seni jau, tatai gi jaunesniąją darbas; vis
               betgi pasitarti ne iškelio, kol gyvi bekrutame, kaip lygiai ir jaunesnius senu
               prityrimu apsaugoti—žmoniška ir krikščioniška priedermė. Užeik!</p>
            <p>Saulė jau beveik į pusę dangaus iškilo, o Jonaitis vis dar apluoke šieną rėžė,
               užmiršęs pusryčius. Jau porą kartą pertraukęs darbą pasižiūrėjo į saulę, tai vėl į
               trobą, tartum svyruodamas, eiti jau, ar ne? Širdis nelinko su svečiais susieiti, ir
               pasipustęs dalgį, rėžė toliau. </p>
            <p>Kažin, kaip ilgai būtų taip senis traukęsis ir šen ir ten, kad pagalios nebūtą
               atbėgusi, kvapą gaudydama, žmona ir linksmai nepranešusi, kad jau nekviestieji
               svečiai išsidanginę, tartumei susitarusi žinodama, kas vyrą stūmė nuo namu. </p>
            <p>Tėtuši, eik pusryčiu!—šūktelėjo ištolo; tuo bet nepasitenkinusi, sparčiai ėjo artyn,
               žymiai dar ką svarbaus turėdama pasakyti. </p>
            <p>— Žinai?.. Išsinėšino tie naka-biai. Nurūko, ačiū Dievui.</p>
            <p>— Nu?., o Petras?... Juodeikis?.. tebėra?</p>
            <p>— Ne, išvažiavo ir Juodeikis, o tuodu išėjo į kaimynus lizdo jie-škoties.</p>
            <p>— Davei pusryčio?</p>
            <p>— Daviau. Kaip gi? Kramsnojo, lygu šuva šiaudą. Juodas viralas, tur būt, nepatiko.
               Pėtnyčia juk. Kokia diena, tokios ir vaišės. Daviau medaus užsigarduoti: ko gi
               daugiau?..</p>
            <p>— Žinai? nei sėzdami, nei atsi-keldami nuo valgio, neivienas ne-persižegnoja!
               Atsiraugėjo ir išsinėšino, nei ačiū, nei išgraušk netarę... Baisus dykūnai, matoma.
               Negerai, kad ir Petras su jais išėjo drauge.</p>
            <p>— Petras? No, palydės ir sugrįš. Kur bedings išėjęs? Eikiva, kad taipos! Man jau ir
               tikrai grobas grobą rija.</p>
            <p>Senis valgė šį kartą kur-kas ilgiau, nekaip paprastai, nežymiai tokiuo būdu
               prilukčiodamas Petro. </p>
            <p>— Kur gi jisai ką veiktu su tais valkuoniais?—pratarė pagalios girdimai. užsirūkęs
               pypkę ir žengdamas laukan.</p>
            <p>Vakarą nuo darbo sugrįžus, vėl pirmutinis senio žodis buvo, ar sugrįžo Petras? </p>
            <p>— Yra!—atsakė senė, rodydama į šonines duris.</p>
            <p>— Miega?</p>
            <p>— Nežinau—atsakė senė, ir artyn priėjus, ėmė guosties su ašaromis:— Kažin-ko
               susilauksime iš bi-čiuliavimos su nežinia kokiais prie-valkomis. Niekada nepamenu
               Petrelio tokio pikto. Klausiu, kur buvęs, o jisai man: ne mažas vaikas esmi, kad mane
               mama auklėtumei; vaikščioju ten, kur reikia. Paskui, priėjo Elzikė prašyties drauge
               eiti, o jisai—kaip pastumsi.. Net ir dėl tokio kūdikio našlaičio susilaikyt
               nebeįgali. Rodosi, ne savas vaikas, o vis dėlto širdis apkaito matant. Kas čia jam
               tokio galėtų būti?</p>
            <p>Senė kalbėjo lygiu balsu, kai-kur tiktai sustodama, neleizdania balsui valios;
               užtatai ašaros, lygu užmirštos užtvenkti, paplūdo srovėmis ir nesulaikomos krito ant
               sudžiūvusios, įdubusios krūtinės, košdamosi per raukšles storų šiokiadienių
               marškinių. Kadangi tokios tylios, sulaikomos, iš apstumo besiveržiančios ašaros
               paprastai didesnį daro įspūdį į žiūrovus, nekaip „garsios ir trukšmingos, ir senis
               porą kartų brūkštelėjo krumpliais per akis, tartum musias vaikydamas. </p>
            <p>Jautė amžių pravargę seneliai, kad ne sulig širdies troškimų teks pasidžiaugti
               sūneliu, kurio taip buvo išsiilgę. </p>
            <p>Dveitas mėnesių praėjo, kaip du apaštalu apsigyveno tarp žmonių sodiečių. Sakau, tarp
               žmonių, nes nuolato gyvenimo nei vienas nei antras apsirinkęs neturėjo. Bent
               nakvodavo kasnakt kitur. Tai vėl prapuldavo keletui dienų, ir netikėtai atsirazdavo
               išnaujo. </p>
            <p>Juodum pranykus, dauguma džiaugėsi atsidūksėję iš širdies gelmės. Dauguma jau turėjo
               juodum drūktą širdį; ypačiai gi, kur šeimynose jaunimo ir samdytinių buvo, nes
               tokiose vietose trumpu laiku visai nepaprastai gyvenimas išvirto.</p>
            <p>Kiekvienas darė ne ką liepiamas, bet ką tinkamas. Tiek vaikinų, tiek merginą, tiek
               vedusią vyrų ir ištekėjusių moterų, kiti ir namus pametę, ištisomis dienomis ir
               savaitėmis bastėsi nežinia kur ir sugrįžę nesidavė išklausti nei privaryti prie
               kokio-nors darbo. </p>
            <p>Viena iš slaptomis rūstaujančių ir skaudančią moterėliu buvo ir Jonaitienė. Ir
               pirmiau nekiek te-prisidžiaugusi vienturčiu sūneliu, jautė paprasta motynos širdimi,
               kad tiktai dabar iškilo lygu kokia siena tarp jos ir sūnaus ir jautėsi tuo
               nepakeliamai užgauta savo motynos jausmuose. </p>
            <p>Ir kaip gi nepasijusti užgautai? Auklėjo, trūsėjo, visą amžių vargą vargdama, vien su
               šviesia viltimi, kad tasai sūnelis kada-nors prašvies nors senatvę; ir ko susilaukė?
               Dievuli! Dievuli! „Nebevaikas esmi; auklių nereikalauju“. „Žiūrėk, motyn, savo puodu
               ir nesigriauk, kur nieko nesupranti!“ O tolyn beveik svečias tiktai pasidarė namieje:
               nuolatai trankosi, važinėjasi nežinia kur, ir grįšta išvargęs, piktas, šiurkštus, ir
               dažniausiai su kokiais-nors atklajūnais užsidaręs kongresus veda ir liepia savo
               svečius maitinti. Vienąkart, perspėtas, kad neilgai beištesėsią nuolat svečius
               vaišinti, pasikarščiuodams užsipuolė. „Tie, girdi, gyvatą savo guldo už žmonijos
               labą, o tamsta, motyn, gailies kąsnelio-kito jiems pamaitinti. Nesitikėjau to nuo
               savo motynos!..‘‘ </p>
            <p>— Ir ką jie tenai daro? Kas iš to bus?—nuolat ją žudė klausimai. —Kodėl slepiasi nuo
               tėvų, tartum mes jo priešai, o „tie“ artimesni? </p>
            <p>Iš to, kas kartkarčiais teko pastebėti, nedaug tegalėjo ką suprasti. Vienąsyk antai
               parsinešė kažin-kokių blizgančių tamprių stiklelių, sulaužęs sumete į puodelį,
               suvirino, supylė i lėkštą keturkampę, pailgą skardinę ir užstingdinęs išsinešė i
               šoninį savo kambarėlį ir raktu užsirakino. Oi, kaip tasai rakto gri-kščiojimas
               skaudžiai kaskartą atsiliepia motynos širdyje! — Dievuli! Dievuli!—šnibždėjo senelė,
               braukdamos ašaras, bulbes beskuzdama kampelyje prie lango. </p>
            <p>Senis taip-pat tapo kažin-koks ne prakalbinamas. Nebent apie ūkio reikalus žodį-kitą
               kada prataria. Vienatinis senei beliko nuodžiugis —kaimynę ar pažįstamą kurią
               artimesnę susitikus širdį atleisti ir pasiguosti; taigi tik laukė šventa die-nio, kad
               išsirovus į bažnyčią, džiu-gindamos viltimi, kad tolimesni geriau, tikriau gali
               ką-nors iš paša-lies žinoti. </p>
            <p>Grįždavo, tikrai, visada kiek-nors susiraminusi, lengvesne širdimi. Mat, neidavo
               tuščiomis: tai prie šv. Antano mišias užperka, ydant tasai pražuvusių daiktų patronas
               sugrąžinta motynai sūnaus atsitraukusią kažin-kur kitur širdį; jei gi mišioms
               nepritekdavo, tada už-pirkdavo pas davatkas ražančių. Mišioms reikė mažiausia
               pusantro ar poros rublių, o ražančius už treje-tą-ketvertą grivenų, už duonos
               ke-palėlį, gabalą lašinių, kelioliką kiaušinių. Ydant daugiau ir dažniau ištekus
               aniems tikslams, pati senai jau neberagaudavo netiktai mėsos, bet ir jokio baltymo.
               Rudeniop bet ir ražančiams nebepriteko; tada dar smulkesniais kąsneliais nešė
               ubagams, prašydama melsties, ydant </p>
            <p>Dievas prašalintą ir attolintą „ne-prietelius“. Po pamaldų širdies skausmu ir
               sielvartais dalinosi su susitiktomis kaimynėmis, pritardama ir iš širdies užjauzdama
               jų panašius vargus. „Ne aš viena, ne aš viena kenčiu panašią širdgėlą“, pati sau
               kartodavo grįždama. „Kitoms juk, rodos, dar aršiau. Ana Simanienės vyras nežinia kur
               buvo pražuvęs, ir tiktai dabar patyliais prisipažino žinanti, kad pristojęs miške
               prie plėšiką šaikos. Jėzau Marijate tu mano! Toksai rodėsi doras žmogus,
               darbininkas!.. </p>
            <p>— Negut prasimanei, kaimynėle?</p>
            <p>— Ir man pačiai sapnais tartumei viskas rodosi. Susirinks būdavo klėtyje ir bambės,
               kongresus darys per naktis. Anąkart nepakeliamą ryši „ulverių“ radau batviniuose
               įkištų.</p>
            <p>— Kas gi daugiau prie jų prisidėjo?</p>
            <p>— Kas geras beprisidės! Ana Jokūbas, tas girtuoklis, kur nesenai iš kalėjimo
               paleistas už žydės papiovimą; paskui tasai, kur į miestą buvo išsidanginęs, Ignis,
               amžinas tinginys ir vagilius; kažin-ko-ksai vienaakis, su biauriai perskrosta burna,
               ir šiaip iš jaunimo pa-leistuvai. Staiga nutrūko kongresai ir maniškio nebliko
               namieje. Pasakoja, būk porą krautuvių mieste apgrobę ir šiaip žmones pasiturinčius
               užpuldinėją.</p>
            <p>— Tik tu, kūmute, meldžiama... Juk aš tau, kaip motynai. Juk rasi dar sugrįš,
               atsipaikės, o ne Dieve duok, apžinos policija, tada prapuls. Prapuls jisai, prapuls
               ir namai, ir aš vargšė su mažais vaikeliais!</p>
            <p>O tasai Jonkus! Kas iš jo pasidarė!—galvojo saviep toliau. —Toksai mandagus, blaivus
               žmogelis. Gyveno su žmona kuo-gražiausiai. Kur išėję, vienas-kito būdavo lauks
               pasibėgėję pakeliui. Dabar, žiūri, bestovįs karčiamos prieangyje, nusigėręs,
               purvinas, apsivėlęs, o žydukų būrys aplink apspitę erzina.</p>
            <p>— Dėl Pono Dievo meilės! Kas su tamsta, kūmai, pasidarė? Savęs vertas žmogus kad taip
               duotus save ant apjuokos! Dar kam? nevie-rionims! Eikiva namo, sakau. O jis:</p>
            <p>Kame tie namai? Kokie namai? Atėmė biesas pačią, atėmė ir namus, lai ima ir mane! Ir
               šlitiniuodamas atgal smuklėn įsigriovė, kriokdamas užkimusiu balsu: Leibi, rrrupūže,
               duok arielkos! Degggti-nės duok! </p>
            <p>Jonaitienė pasibaisėjusi ėmė klausinėti pažįstamų bobų, kas per priežastis. </p>
            <p>— Argi dar nežinai? Gana, gana! Taigi vienas iš tų nakabių prisikabino prie
               Jonkienės, ir vyras užėjo juodu, kaip vadinasi, negudriame padėjime, o pati jam,
               užuot nusilenkus, pašokusi špygą į pano-sį bakšt:—Manai, kad koksai ilgaskvernis
               skurliu mūsų rankas drauge pavyniojo, tai jau aš tau vergė visam amžiui? Ne,
               patinėli! Praėjo tie laikai. Moteriškė taip-pat žmogiška asaba, kaip ir vyriškis.
               Pasidabojau, pamilau kitą, ir gyvenu su kitu, o tu sau žinokis, arba pa-sijieškok ir
               patsai sau kitos; duodu ir tau pilną laisvę. </p>
            <p>Pagalios, kažin-kur pražuvo be pėdsakos. Vyras, vienas likęsis su mažais vaikais,
               galva sienas daužė, nebenumanydamas ką daryti. Pagalios, šit ir patsai... </p>
            <p>— Kvailys! — pertraukė nekantriai Jonaitienė.—Kelmas, ne vyras: butu suėmęs gerai
               ponaiti, porą krauklų Įlaužęs...</p>
            <p>— Tylėk, tylėk! Ką bekalbi?— užsipuolė. — Dabar ir su žodžiu i tuos kipšavaikius reik
               atsargiai, o ką ir bekalbėti apie pažeidimą!</p>
            <p>— Kas gi per šventieji tokie? Kodėl tai?</p>
            <p>Kaimynė apsidairė aplink. </p>
            <p>— Kad tai taip būtų galima, būtų bepigu. Bet dabar—palytėk tu kurį, tuojau turėsi
               visą partiją ant savo sprando. Nei neapsižiūrėsi, kaip supleškės lizdelis ir pats
               šaltąją žemelę glėbiu apkabįsi, smiltele apsiklosi.</p>
            <p>— Kas gi tai per ličyna ta partija?</p>
            <p>— Gi dievai juos žino. Iš svetimu šalių kokie atsibaldos, turbūt. Tiek žinau, kad jie
               stiprųs.</p>
            <p>— Na?</p>
            <p>— Iš kalbų galima suprasti. Sako, kad jie visus karalius žadą nuversti ir patįs
               žmones valdyti.</p>
            <p>— Ar tuodu?</p>
            <p>— Ne tuodu, partija! Ar dar juos kaip tenai keistai vadina, užmiršau.</p>
            <p>— Bene čičilizdai?</p>
            <p>— Ot! ot! čečelizdai! Ar negirdėjai, ką vyrai pradeda kalbėti?</p>
            <p>— Tai ką gi tokio?</p>
            <p>— Ogi kaip tiktai apsidirbsią laukuose, tuojau žada eiti dvaro ir valdžios miškų
               kirsti. Anąsyk buvo pas mus didelis kongresas. Koks puskapis vyrų susirinko, o gal ir
               pusė šimto, jei ne daugiau dar. Vienas toksai—matoma tikrasis če-čelizdas—atsistojo
               ir kerta kaip iš rašto: „Viskas, sako, jūsų: dvarai, ir miškai, ir laukai, ir
               miestai. Neprivalote, girdi, vaikščioti apiplyšę ir kęsti bado, kada viso-ko yra net
               perdaug, ydant visi būtute sotus ir šiltai padoriai apsitaisę; kada viskas tai jūsų
               darbščių rankų padaryta, ką turi dabar apsėdę visokie išputpilviai dykaduoniai ir be
               naudos naikina, pūdo, lyg dideli vorai, bemizdami jūsų krauju ir prakaitu, jūsų
               vargu!“—Ir ko dar ne-prišnekėjo! Ko neprišnekėjo. O vyrai klausomai visi iš vieno jį
               ant ranku nešiojo. Tatai ne juokas!..O tas pamokslininkas, net apkaitęs,
               nepasiliaudamas šaukia: „Visi už vieną, vienas už visus, kaip bitės avi-lyje, galvas
               guldykite, ir jūsų turės klausyti, prieš jus turės nusilenkti tie, kurie jums ikišiol
               liepimus siuntinėjo ir jus kaip tiktai tinkami kankino, slėgė, išnaudojo“. Sakau,
               kūmute, plaukai ant galvos šiaušėsi beklausant.</p>
            <p>— Dievai ten žino, kuo tas pasibaigs — pertraukė J onaitienė.—Va-kar Josienė pas mus
               užėjo, tai dy-vus apsakinėjo, kas darąsi apie juos. Tos mergos tai, girdi, visai
               gėdos nei proto nebetekusios. Simonaitu-kė, sako, jau keletą dienu pražuvusi iš namų
               nežinia kur. Pasakoja, kas tenai matęs gelžkelio sto-tyje su kažin-kokiuo špicbuku
               be-sierzeliuojant. Dievulis mieliausias vienas težino, kuo tas viskas pasibaigs.</p>
            <p>— Palaukk! Palaukk! Tai dar pradžia, matyti. Bene geriau nei nesulaukti —
               atsidūksėdama pranašavo kaimynė.—Naktis išauštų, vi-so-ko neišsipasakotumei...</p>
            <p>Bet priėjo tuo tarpu savus kiemus ir prisiėjo skirties, nes buvo laikas jau imties
               naminės vakaro ruošos. Be to. abiem gana jau buvo širdgėlos ir iš to, ką jau suspėjo
               sau prisipasakoti. Ypačiai Jonaitienė jautėsi, tartumei kažin-kas baisus šen-šen jau
               artinasi prie jų ramaus ikšiol kampelio.</p>
            <p>Mažutė Elzikė ar taip-pat ko laukė? Kas gali žinoti! Jos niekas neklausė, ji niekam
               nieko nesakė. Kam gi ir besakys? Tėtulio niekada beveik nėr namieje; senelis tik
               pavalgyt bepareina, o bobutė, kada užkalbinta, siunčia į sodnelį bovy-ties. Pramoko
               jau ir ji. vargšu-tė ašaras laikyti. Grižo liepiama į sodnelį, atkišus krūpčiojančias
               nuo sulaikomo verksmo lūpukes. Ten atsisėdus po savo priprastu jau berželiu, sekė
               akimis debesius padangėse, tai paukštelius sodnelyje čiulbaujančius.— Kaip gera būtų,
               kad ir aš galėčiau pavirst paukšteliu: nebūčiau bent viena tolydžio—kalbėjo pati sau. </p>
            <p>Tokiuose sielvartuose nuliūdimuose linksmino ją vienas Meškis. Šis vienas ikikolei
               jokiais visuomenės klausimais nesirūpino ir visad buvo gero ūpo, nors paskutiniais
               laikais daug menkiau begaudavo maisto. Gal-būt, kad todėl tai juo meilesnis buvo prie
               mergaitės, kuri neretai numezdavo jam nesu-graužtą plutelę. Užėjęs pat-vieną
               besėdinčią darželyje, šaipėsi, vy-zgino kaltūnuotą savo vuodegą, kalbindamas
               pasigenioti; jeigu prie to nerado palinkimo, laižė mergaitei kojas, rankas ir veidą;
               pagalios, prigulęs šalip, žiūrėjo maloniai į akis. Taip tuodu užmirštuoju kas-kartas
               artimiau bičiulavosi, kad nekartą galima buvo užeiti mergaitę užmigusią, šunio
               gauruose galvytę i glaudusią, arba apsikabinusią draugiškai už kaklo. Pagalios,
               kaskart dažniau likdamas be paprastos pa-plavų vakarienės, pradėjo alkanas šuva
               naktimis kaukti. Žmonės klausydami žegnojosi, bailiai dairyda-mies aplink, ar
               nepamatys kur prakaulės šmėklos, ar neišgirs galan-dant dalgio: „šiaip-taip!
               šiaip-taip! </p>
            <p>— Mirtis eina—kalbėjo seniai.</p>
            <p>Ir neapsiriko, pranašaudami draug su Meškiumi. Šit vieną rytą Jonaitienė, tiktai
               atsikėlusi, pamatė žmones būreliais kažin-kur skubinčius, neramiai tarp savęs
               kažin-ką tariančius. Širdis suskubo plakties. Išbėgo ir ji ant kelio pasiteirauti. </p>
            <p>Kas nutiko? </p>
            <p>— Ogi seni „učitelių“ šiąnakt kažin-kas užmušo. Blogo nieko ne-sijauzdamas, patsai ir
               duris atidaręs, lygu pasibeldus.</p>
            <p>— Gulįs, sako, kraujuose paplukęs pačioje angoje.</p>
            <p>— Svetimas buvo, tai tiesa, bet žmogus geras buvo—tai vienas, tai kitas kalbėjo
               pakaičiui praeidami žmonės.</p>
            <p>Jonaitienė, mirtinai išbalusi, atsirėmė į tvorą, kad nepargriūtų. Apsidairė pagalios
               aplink, ir pamačius vyrą, puolė artyn. </p>
            <p>— Tėvai! tėvai! klausyk! Senį „učitelių“ užmušę, užpiovę peiliais.</p>
            <p>— Kame? Kas?</p>
            <p>— Gi šit žmonės būriais bėga žiūrėti! Sako, peiliais suraižytas pačioj savo buto
               angoje.</p>
            <p>Senis taip-pat pabalo, kaip sniegas. </p>
            <p>— Petras ar namieje?—paklausė pagalios. </p>
            <p>— Nėra—tyliai atsakė senė.—</p>
            <p>Jau antra diena ir naktis, kaip nėra—pridūrė dar tyliau. </p>
            <p>— Oi-oi-oi!—vaitojo pašnibždomis, galvą susiėmęs, senis.—Verčiau būtų buvę nepabudus
               šitą rytą!.. </p>
            <p>Gerą pusvalandį abu tylėjo, pri-sisėdę, tikriau, sudribę prieangyje, kur stovėjo. </p>
            <p>Žinai? Vaivada gavęs laišką— atsiliepė pirmutinė žmona.—Įsaką paskirtoje vietoje
               padėti tris šimtus rublių į dvi savaiti laiko; nepaklausius grasinąsi nužūdysią ir
               jį. </p>
            <p>— Kas?—paklausė senis piktu, nekantriu balsu.</p>
            <p>— Kas? Žinoma, kas gražiai moka kalbėti ir i kryžius, kaipo i mietą, šaudyti, o darbo
               dirbt nenori—paaiškino žmona.</p>
            <p>— Aa! velnių apaštalai! susuko senis.</p>
            <p>— Tylėk, tėvai, tylėk! Begu žinai, kas keliu praeidamas pro langus gali išgirsti?</p>
            <p>— Tai ką? Nuo jų savuose namuose reiks po lova lįsti, ar palė-piais slapstyties?
               Vilkų ir šunų, pagalios, bijodamas, ir i lauką neišeisi. Ne, žmona! Doras žmogus
               Dievo ir savos sąžinės tiktai turi bijoti, daugiau nieko. Einu tuojau ir viešai
               pasakau, kad jeigu kas katrą iš tųdviejų susitiktų, lai deda toj vietoje! Kaip šunį
               patrikusi! Ant savo dūšios atsakymą prisiimu!</p>
            <p>Ir matoma, tvirtai nusprendęs, apsivilko sermėga, susitraukė diržuku ir persižegnojęs
               tarė:</p>
            <p>— Taip man Dieve padėk!</p>
            <p>Veltui žmona norėjo sustabdyti: atstūmė ją šalin ir stipriai žengė pro duris. </p>
            <p>Bet tik išbėgo ant kelio, kaip iš užkalnio suskambėjo skambaliukas ir subildėjo
               vežimo ratai. </p>
            <p>— Krasos vežimas!..</p>
            <p>Jonaitis, kvapą sulaikęs, atsistojo vietoje ir laukė. Jau keletą kartų šitoks
               skambalėlis apreiškė jų kiemeliui nelauktų, o kitkart ir ne-geistų svečių. Žiūrėjosi
               sustojęs perpus bailiu ir rūstu žvilgiu. </p>
            <p>— Petras!—prabilo pagalios, pažinęs ratuose sėdinti sūnų—Petras! </p>
            <p>Petras tuo tarpu, privažiavęs kiemą, iššoko ir ne be vargo išsikėlė įš vežimo sunkoką
               keturkampi ryšuli. </p>
            <p>Tiktai pažvelgęs į tėvo veidą, tuojau suprato kažin-ką nepaprasto nutikus namieje, ar
               artimai. </p>
            <p>— Bene atsitiko kas?—paklausė.</p>
            <p>— Bent garbė Dievui, kad tu namieje; nors tiek. Šiąnakt senuką „učitelių“ nužudė.</p>
            <p>Tai ištarydamas, žvitriai žiūrėjosi i Petro veidą. Išdžiūvęs Petro veidas po tuo
               žvilgiu pirma nubalo, paskui apsipylė kaituliu. Neišlaikęs, nuleido akis žemyn. </p>
            <p>— Tai tavo gerbiamųjų svieto ganytojų darbas, sūneli! Nuves jie mus visus ant
               kartuvių, jei tu jų kuo-greičiau nepamesi, arba patsai galvažūdžių neatiduosi į
               policijos rankas.</p>
            <p>— Ką, tėtuši, kalbi? Juk nežinia dar, kas tai padarė!</p>
            <p>— Tau nežinia kažin-kodėl, bet visiems kitiems aplinkiuje žinoma gerai, ko reikia
               saugoties; reikia ir belieka tiktai susitarti, kaip apsisaugot ir išsigelbėt nuo
               galvažūdžių - grobikų, kas gyvas dar belikęs. </p>
            <p>Su šiais žodžiais pasisuko senis į kelią.</p>
            <p>— Kur gi eini, tėtuši?</p>
            <p>— Einu ir aš pasižiūrėti, kaip tai garbingieji visuomenės gelbėtojai guldo galvas už
               žmonių gerovę. Juk ne iš kelio bus pasižiūrėti, ar pritiks ramiai laukti žadamųjų
               gerovių, ar reiks kaip-nors nuo jų apsisaugoti.</p>
            <p>Ir nužingsniavo senis paskubiu, nervingu žingsniu. </p>
            <p>— Pas Doveikius krata buvo; kišk savo šlamštus kur į užkampį, jei gaila kišt į ugnį!
               — sušuko dar atsigręžęs.</p>
            <p>Petras ilgokai lydėjo tėvą akimis, rūpestingai susimąstęs. </p>
            <p>Pamėgink sutvert ką-nors, kada iš dviejų pusių griaujama; kada iš dviejų pusių beveik
               vienokia aklybė kliudo: globiamieji vargdieniai nepermano gerų norų už jų gėrybę
               kovojančiųjų, o tie kovotojai—vėl nemato piktų norų ir ištvirkimo savo pagelbininkų.
               Neišpainiojama suopainia. Tikras kaltunas. Bene tikrai bus Stonaitės tiesa, kad dar
               ne laikas, kad dar nėra pamato gana tvirto, kad jo galėtų pasekmingai pasiremti
               panašus veikimas? Žmo-nės, visokių siurbėlių ir ištvirkėlių įbaidyti, ir ne be pamato
               nepalankus pasitikėti, nežinant, nenumanant kuo; o iš kitos pusės, trūkstant tikrai
               atsidavusių žmonių gerovei dorų veikėjų, prisieina, matoma, naudoties visokiais
               atmatuotais ir doros iškrypėliais, kurie iš-tikrųjų kartuvių teverti.</p>
            <p>Suerzintas ir privargęs iš keliones, nuėjo į save kambarį, ir užsirakinęs tik
               viršutinius rubus nusimetęs, drebėsi į lovą. Neilgai trukęs užmigo. Apgalėjo
               nuovargis. </p>
            <p>Miegu sapnai laimingesni apsireiškė už girdėtąsias tikrąsias žinias. Tiktai užsnūdęs,
               tuojau pasijuto didžiausios minios vadu ir tai nepaprastų žmonių, bet milžinų. Ir ėjo
               ta minia, viską griaudama,trupindama, kojomis mindama. Zenge priešininkų lavonų
               krūvomis, garuojančiomis griuvėsiais viso-ko seno- visko, kur jam ranka pamojus,
               neaplenkdama savo take jokio pasipriešinimo; o viršuje tos minios plevėsavo lygiai
               milžiniška, debesius remianti raudona vargdienių vėluva ir visu pasauliu skambėjo
               galinga marseljietės gaida. </p>
            <p>Staiga viską perviršijo baisus verksmas. Verkė, tartumei, moteriškė, Dievo vardo
               šaukdamos. </p>
            <p>Pašoko Petras lovoje; atsisėdo ir klausosi. Tikrai kažin-kas verkia. Pažino pagalios
               Stirnienės balsą. </p>
            <p>— Pasaulis baigiasi! Antikristas, tur-būt, atėjo jau! Oi-oi-oi! —girdėjosi aimanuojąs
               kaimynės balsas.</p>
            <p>— Ne geram, kūmute, ne geram! —tarė antras moteriškas balsas.</p>
            <p>Petras pakilo ir pravėrė duris. </p>
            <p>— Kas nutiko?—paklausė rūsčiu balsu.</p>
            <p>Kaimynė, neikiek nesusilaikydama, dejavo, aimanavo, išskaity-dama tolyn. </p>
            <p>— Antikristo laikai atėjo! Piktenybės viršų ant viso-ko paėmė! Pasaulio galas
               artinasi!</p>
            <p>Ir šaukėsi Dievo ir visų šventųjų pagalbos, atsiklaupusi priešais iškabinėtus
               užstalės kampe paveikslus. </p>
            <p>Petras mindžiukavo po kambarį, nesusigriebdamas ko bedaryti. </p>
            <p>— To betrūko! To betrūko! — kartojo sparčiais žingsniais matuodamas kambarį skersai
               ir išilgai, kaip papuldamas. </p>
            <p>— Kas gi nutiko, pasakyk meldžiamoji pagalios? Rasit ir aš priklaupsiu Dievo ir
               šventųjų sau-kties, jei ištikro ne be reikalo bus lįsti į akis? </p>
            <p>Kaimynė, pagalios, kiek susiraminusi ėmė pasakoti. </p>
            <p>Nuėjau aš į pagirį šakalių pa-silasioti; klausau: kikiki! kakaka! žviginasi
               kažin-kas. Maniau kokia ponybė susirinko pasibizinti. Tatai ne naujiena. Bet kur tau!
               Žiuriu, akim netikiu. Žmonių vaikai! sodžiaus mergelkos su vaikinais!.. Keletas iš
               miesčiuko špiebukų ir tuodu atklajunu! Visi išsišvietę lygu į atlaidus. Merginos
               persignybusios, poniškomis aldadrulkomis užsimetusios: pūsliuotos, raguotos
               erželiuoja be mažiausios drovos. Tikra šunų ruja. Staiga išsitraukė viena mergė
               kažin-ką blizgantį kriaukš-kriaukš! palankstė, ir iškėlus rankoje augstyn: pikš-pykš!
               į orą šaudyti. — Drauge! drauge! negadink dykai šoviniu! Juk reikia pratin-ties
               pataikyti; cieliaus pasižiūrėk!— Tai kur gi čia tasai cielius surasti? —O gi šit—sako
               tasai licipieriaus apaštalas: — taikyk i pondžiuką!— Ir parodė su ranka netoli
               stovintį kryžių,—žinote, tą ant vadinamojo milžinkapio. Ta, neilgai laukusi, tik
               traiškina, tik traiškina, lygu į prastą stulpą. Paskui suspito ir kiti. Tikt žiūriu:
               džinkt! džinkt! Dievo kančia žemėn!.. O tie blevyzoja, liežuvius laido, kad baisu
               atsiminti.—Šit dar pondžiuko kulša kadaroja! Kas nulaipįs žemyn ir ją?— sušuko
               kažin-kas. Nebeklausiau daugiau ir nebežiūrėjau pabūgusi, kad žeme drauge neprarytų,
               atsidariusi po kojomis. Dieve, Dieve mielas, ko mano akis susilaukė! prietyliai jau
               verkšleno moteriškė didžiausiame išgąstyje ir gailesyje. </p>
            <p>Petras, galutinai nebesusivaldydamas, sprūdo į savąjį kambarį ir užsitrenkė duris. </p>
            <p>— Kad juos šimtas perkūnų trenktu, tiek tuos išsižiojusiuosius geltonsnapius
               pirmeivius, tiek iš amžių Įmygio dar neišsiritancius atgalainius! Dėl vieno sauso,
               pusiau supuvusio balkio bei skardelės šmoto, kad tiek trukšmo padarytų! </p>
            <p>Žingsniavo sparčiai iš kampo į kampą ir sunkiai alsavo. </p>
            <p>Taip besiblaškydamas po kambarį, pamažėli ataušo ir paskendo gilesniame susimąstyme.
               Paskendo atminimuose ir iš jo širdies gelmės išpluko ir atsimušė veide nerimas. </p>
            <p>Atsiminė, kaip dar vos keleto metų vaikas būdamas, patsai po tuo kryžiumi su
               drebančia širdimi kalbėjo poterius, atsilankydamas tyčiomis su ta-pat mamele ir taip
               kartais praeidamas pro šalį. Kaip vėliai kryžiaus dienomis seni ir jauni viso kaimo
               žmonės susieidavo atgiedoti prie to-pat kryžiaus įprastųjų giesmių ir kitų maldų,
               atkalbamų sutartinai. Kaspinais ir vainikais ir veidrodėliais būdavo apsagstytas nuo
               galo iki galo, nuo pažemio iki viršaus. </p>
            <p>Atsiminė, kaip kitados su seserimis ir kitais kaimo vaikais subatos vakarais bėgdavo
               į laukus žolynauti ir patsai su kitais tą seną kryžių dabino vainikais. Kiek tai
               jiems būdavo mielumo iš to įsitikinimo, kad Dievulis mato, pamėgsta ir džiaugiasi jų
               darbu!.. </p>
            <p>Čionai susirinkus, kildavo jų mintis augštyn, atsitraukdamos toli nuo žemės,
               keliaudamos i nepermatomas ir neperprantamas augštybes, ir kaip tai jie čionai mokėsi
               ir pratinosi gerbti ir mylėti aną, jų nuomone, tose augštybėse gyvenančią visagalę
               Esybę. </p>
            <p>Atsiminė, kaip blogo ką padarius: ar tai ką susmaliūgavus, mo-tynai nežinant, ar tai
               kaili išpėrus kuriai iš seserų ar mažesniam draugui, ar obuolį nukritusį, ar kitą
               kokį vaisių niekam neregint pasiėmus, praeinant pro svetimą medį,—kaip tuomet buvo
               jam gėda prie kryžiaus prisiartinus; kaip liūdna ir nedrąsu, tartumei ištikrųjų
               patsai Dievulis ant kryžiaus skaudėtų, matydamas juodą jo širdį. Kaip stengėsi
               pasitaisyti ir nebepykinti ir be to be-kenčiančio Dievulio. </p>
            <p>Ar tai kam kenkė? Ar buvo pavojinga kokiai-nors pirmyneigai? Kur kryps dabar kaimo
               vaikai? Kam rinks ir pis marguosius, kvepiančius vainikus? Ar geresnį ir naudingesnį
               susiras sau būdą liuosam laikui praleisti ir siekį jausmams gaivinti? Atsakys ant tų
               klausimų laikas. </p>
            <p>Ir šit šventvagė atklajūnų ir savų nesubrendusių išbiurėlių ranka sunaikino tą
               viešąją šventenybę, kaipo... pasenusių jau prietarų liekaną! Ką gi pastatys toje
               vietoje? Kuo atlygis vargdieniams tą neišsemiamą jų dvasios turtą?</p>
            <p>Susikratė. Šiurpis perbėgo per suvargusį jo kūną, vėjui pūsterėjus pro langą. O
               šalimai už durų vis tebesigirdėjo privadžiojimai, kad jau be abejo antikristas būsiąs
               atsiradęs, ir tiktai žiūrėk, kaip atbildėsiąs su geležine krosnimi! Kad baisu akį esą
               rytą praverti atsibudus, nes, matoma, Dievo leidimų, piktenybės viršų paėmusias.
               Šiandien šitą senį, rytoj Vaivadą, užparytoj nežinia kam prisieis iš eilios. Dievuli,
               Dievuli! </p>
            <p>Petras, nebeištesėdamas kantrybės ilgiau tų privadžiojimų klausyti, nei negrįždamas
               pro duris, atsidarė langą ir pro langą iššoko laukan i sodneli. </p>
            <p>— Turiu juos suvaldyti! Turiu apmalšinti! — šnibždėjo, nervingai gniaužydamas
               kumstis.—Tokie netikę kildintojai tiktai slopina, trukdo darbą. Bet... ką aš galiu?
               Juk aš tiktai kaipo vienas iš daugio rateliu didelės visuomenės įtaisos, vien kaipo
               įrankis, valdomas kitų lygiai su jais. Dargi nesuprantu daug ko. Tik parašyti į
               Juodeikį tegaliu. Taip, reikia parašyti, ir tai neatidėliojant.</p>
            <p>Įsilipo atgal pro tą patį langą, ir susigraibęs popierio, rašalo bei plunksną,
               atsisėdo prie stalelio ir plačiai išdėstė, kas slogino širdį, slopino veiksmo
               tamprumą. </p>
            <p>Pabaigęs laišką ir nebesikęzda-mas toliau klausyti moterų aimanavimo, išlipo vėl pro
               tą-pat langą laukan ir leidosi po nosies statumu į laukus, kad tik pabėgus ir
               nebegirdėjus, pats pakol nesuvokdamas, kodėl kiekvienas kaimynės žodis ypatingai
               žaidino suvargusius jo smegenis ir širdį; kodėl jautėsi prieš tas prastas moterėles
               lyg prasikaltęs.</p>
            <p>Žengė sparčiu žygiu, peršokdamas susitiktus griovelius, nebodamas į kurį kraštą.
               Beeinant gryname ore pamaži rimo suerzinti dirksniai ir protas. Kol suprato
               apsižiūrėti, kur esąs, atsidūrė Kiminyno dvaro miške, apie ketvertą varstą tolumo nuo
               Vilkiškių. </p>
            <p>Miške ramesnis pasijuto, tartumei apglobtas žaliuojančios dar medžiu sienos nuo
               visokią klaidą ir priekabią. Išsitiesė priesaulyje ant sausos vejos ir klausėsi
               tylaus medžiu šlamėjimo. Ilgiau betgi pasiklausius, pradėjo rodyties, lyg ir ir
               čionai jo ausis pasiekia graudųs kaimynės privadžiojimai. Valandėlei praslinkus, iš
               viso aidu mišinio išsiskyrė aiškus trimito garsas, ir netoliese vaiku šūkavimai
               pasklydo atsikartodami po mišką. Pasigirdo pagaliaus lyg ko sunkaus pabirus
               griuvimas. </p>
            <p>Petras pakilo, ir vos kelioliką žingsniu žengęs, pamatė pro šakas plytininko
               palapinės stogą. Išėjęs į augštumą, pamatė ir keletą vikriai besidarbuojančių
               maž-daug dešimtmečiu vaiku. Ištolo sunku buvo suvokti, kuo tie maži darbininkai taip
               stropiai buvo užsiėmę, todėl panorėjęs pamatyti, leidosi takeliu artyn.
               Besiartindamas pamatė, kad vienas iš vaikiuku, pasilipęs lyg ant krūvos kūgiu
               sukrautu plytų, ėmė plačiai rankomis mosuodamas i kitus aplink pažemį sustojusius
               tartum kažin-ką karštai kalbėti. Po trumpos prakalbos vikriai nušoko; pagal jo
               už-vado supuolė visi prie didžiulės šatros, kurią bendromis pajėgomis iškėlę ant
               pečiu atsinešė prie au-gšto kūgio pusiau išdžiūvusiu plytų, ir pramušę vieną galą
               kiaurai šoną į vidų, lygiai sutartinai ėmė sukti antrąjį šatros galą ratu aplink.
               Pasigirdo panašus į girdėtą iš miško trenksmas, ir panašiai į tuščią butelį sukrautos
               plytos susmuko ant žemės. Tai pamatęs, Petras paskubino žingsnius, bet kol
               prisiartino, jau veiklusis vadovas, kaip gaidys ant kitos krūvos viršūnės atsistojęs
               ir rankove nosį nusišluostęs, atsikvapstydamas šaukė:</p>
            <p>— Dlaugai! dal šitą!</p>
            <p>— Ūla! ula!—suspito šaukti bendrininkai, pripuolę prie šatros, patraukydami augštyn
               smunkančias kelnaites.</p>
            <p>Bet tuo pačiu akies mirksniu prasikišo spartu žygiu iš krūmų Petras. </p>
            <p>— O jus čia ką darote, išdykėliai!—sušuko.</p>
            <p>Bendrininkai spruko šalin, bet pamatę, kad vadovas likosi bestovįs augštybėje
               apgalėtos, nors dar nenužudytos krūvos, sustojo, smalsiai žiūrėdami, kas bus toliau.
               Vadovas vėl tokiu-pat būdu nusišluostė nuo kaktos prakaitą ir nosį ir taip pat be
               didžios baimės žiūrėjosi i Petrą. </p>
            <p>Petras atsiminė, kaip prieš dvei-tą savaičių čionai praeidamas, matė senuką plytdirbį
               su aštuntų metų anūkėliu tas plytas kraustanti ir taip - pat rankove braukanti
               prakaitą nuo kaktos vidurdienio kaitroj, ir gaila jam pasidarė pražuvusio vargingo
               senelio pelno. Vaiku vadovas vis tebestovėjo dar ant krūvos viršūnės, šiekštu
               pasirėmęs. </p>
            <p>— Ką jus čia dirbate?—atkartojo klausimą užsimąsčiusiu, lyg lėtesniu balsu.</p>
            <p>Pajutęs jo balsą suminkštėjus, vaiku vadovas drąsesniu balsu atsakė: </p>
            <p>— Labaliuciją dilbame!</p>
            <p>Apsiprakaitavę ir apnešti rausvomis sauso molio dulkėmis, iš-tikrųjų tie mažyčiai
               išrodė tartam kokia iš-po žemiu revoliucijos veislė. </p>
            <p>Nepastebėjo Petras, jogei arti pasitaikęs patsai senis plytininkas lygiai spartu
               žygiu sekė paskui jį, panorėjęs sužinoti, ko ten prie jo plytų taip skubėtų visiems
               žinomas revoliucijos sėjikas—Jonaičiu Petras. Kol Petras sugalvojo, kas daugiau
               vaikams sakyti, senis atsistojo priešais ji, visu kūnu drebėdamas ir sunkiai
               alsuodamas, ir žiūrėjosi į jo veidą krauju ir ašaromis pritvinusiomis akimis.
               Pagalios, maž-daug atsikvošėjęs, pradėjo aimanuodamas kolioti pati savo gėrybės
               apgynėją. </p>
            <p>— Kur?., kur jūsų širdis? Kur jūsų sąžinė, bedušninkai? Šit, žiūrėk, kokios mano
               rankos! Šit, kaip žvyrais apibraukytos kojos! Ir jus neturėjote širdies paguosti
               vargo senu metu ir mažų kūdikėlių, kurie iš to tiktai bemintame!</p>
            <p>Ir dejavo senis, susidėjęs rankas ant galvos, nes juk šiemet jau ne-besuspės kitu
               prasidžiovinti. </p>
            <p>— Bet juk aš atėjau, išgirdęs trukšmą, pamokyti, kad taip negalima...— pradėjo Petras
               teisinties. Bet senis piktai pertraukė.</p>
            <p>— Gerai mokote, nėr ko sakyti. Tikras šėtono mokslas. Žinoma, šitie kūdikiai nebūtu
               panašių piktybių prasimanę. Jau dvidešimti metu čion darbuojuos, ir niekad nieko
               panašaus manęs neištiko, kol jūsų prakeiktųjų mokslų čia nebu-vo. Bet metas jau bus
               sulaikyti. Nors vargingas gyvenimas laukia manęs šią žiemą, nepagailėsiu ir aš kad ir
               pilnos rublinės. Kretingos mišioms, ydant jumis nors vieną į kiaulę susuktų.</p>
            <p>— Na, dėduk! atsipeikėk! Leisk žodi tarti! Suprask galop, kad aš čionai nieko
               nekaltas, bet, priešingai, norėjau... </p>
            <p>— Supratau, supratau. Ir matau dabar, kad jums tiktai žmones žudyti terūpi: ko peiliu
               nepapio-vėte dar, tuos badumi išdvasinti stengiatės. Mes seniai ir taip ilgai
               nepagyvęsime, bet reikia rūpinties apgint vaikus, kad i pragaro tarnus neišvestute. </p>
            <p>Tai ištaręs, senis vikriai apsisuko, nusibraškino per krūmus ir pražuvo tankmėje. </p>
            <p>Mažieji revoliucijonieriai išbėgiojo tuojau, tiktai pamatę seni plytininką, ir Petras
               dabar likosi pats vienas vietoje, nuleidęs galvą. </p>
            <p>Keletas minučių praėjo, pakol susijudino iš vietos, žengdamas atgal i mišką. Kažin-ką
               tasai padūkęs senis sugalvojo, kalbėjo pusbalsiu pats sau. Gali kratą užvesti; o pas
               mane tiktai-ką pargabentas glėbys naujų pakurstymų. O gali ir revolverius su
               šoviniais užčiuopti daržinėje. Sunaikinti viską, ar ką, kad ant tėvu neužtraukus dar
               kokios nelaimės, ir bėgti? Kokiomis betgi lėšomis? Ar turiu aš teisę pasinaudoti
               partijos reikalams paskirtais pinigais sau pačiam pasigel-bėti?... </p>
            <p>Priėjo tuo tarpu keleli, ir jo mintis pertraukė trinkterėjimas pa-mažėli
               prisiartinančio vežimo. Važiavo Vilkiškių linkon, todėl noromis-nenoromis prisiėjo
               eit greta. </p>
            <p>Važiavo tris vyriškiai: vienas valdė arklius, antras apraišiotas ir apklostytas
               išilgai gulėjo ant šiaudu, o trečiasis ji dabojo, prilaikydamas, kad nesiritinėtų ir
               nenusi-kratytų apraišalų. </p>
            <p>— Tegul bus pagarbintas...!—pasveikino vežikas Petrą, kilsterėjęs kepurę.</p>
            <p>— Ant amžių amžinųjų!—atsakė Petras, gerai įsižiūrėdamas į keliauninkus.</p>
            <p>— Ar nepasakytum tamsta, ar gerai mes čia važiuojam Į Vilkiškę? Ar užeisime namieje
               daktarę Sto-naitę?—paklausė tasai-pat vežikas.</p>
            <p>— Gerai, gerai. O ką čia per ligonį vežate? Ar senai besergąs?</p>
            <p>— Šiandien rytą atsikėlė sveikas, kaip žuvis, o dabar šit be žado guli, kaip
               pakirstas stiebas—paaiškino prižiūrėtojas.</p>
            <p>— Kas gi per liga? Ar prietikis koksai?</p>
            <p>— Prietikis, kokiu dabar nemaž girdėti Lietuvoje: Jonaičio šaikinin-kai užpuolė.</p>
            <p>— Jonaičio šaikininkai? — atkartojo klausimą, pasistebėdamas Petras.</p>
            <p>— Kieno gi bus? Juk čia kitų plėšikų vadų ir negirdėti. Dabar į mūsų parapiją visa ta
               vilkija įsimetė ir tarp kvailųjų nemaža sau pagelbininkų susirado. Šįryt nueiname
               kirsti rugių, o čia visa gauja jau besidalina, kas buvo vakarykščiai prikirstų, kiti
               vėl kerta, rėžia, matičkoja ramiausiai, tartum patįs, pasėję. </p>
            <p>Užėjo širdis, susikirtome, ir šit pats šeimininkas, bemėgindamas perkalbėti, gavo
               dalgiu per petį. Gerai dar, kad pro kaklo gįslas pramojo; būtų buvę po viskam.</p>
            <p>— Kaip gi vadinasi jūsų šeimininkas? Iškur?</p>
            <p>— Nagi Žvynas. Turėjai tamsta girdėti, nes kito tokio nėra visoj apylinkėje. Tasai
               žmogus ne liežuviu, bet daugiau gyvu darbu trū-sėjo vargdienių labui, o mums, be savo
               kampo ir žemės sklypelio esantiems, buvo geriausias brolis, ne šeimininkas; netiktai
               duonos kąsnį davė, bet ir žmonėmis tikrais padarė, įduodamas į galvą proto...</p>
            <p>— Na, nebent galvos netekčiau, tai aš jo ant kartuvių neatiduosiu -—pertraukė kalbą
               vėl vežikas.</p>
            <p>— Ko tokio?—paklausė Petras.</p>
            <p>— Ko?—atkartojo vežikas.—Žinoma, pirmojo paties plėšikų vado Jonaičio, o paskui ir jo
               gerų sė-brulių, jei tiktai nugirsiu kur artumoje laidokaujančius.</p>
            <p>— Tamsta rasit vietinis čionai? Ar tai ne Vilkiškė matyti pro medžius?—pertraukė
               ligonio prižiūrėtojas.—Kas galas, kraujas labiau, rodosi, ėmė tekėtį ir ligonis
               kaskart labiau blykšta.</p>
            <p>— Taip, tai Vilkiškė. Čia lygus kelias, galėtute ir sparčiau per smilteles pavažiuoti
               — rūpestingai patarė Petras.</p>
            <p>— O kame gyvena Stonaitė, ar nežinai tamsta?</p>
            <p>— Trečia troba po kairės.</p>
            <p>— Na, tai pakirsk truputi bėrius, Stonslovai! Ne Dieve duok, numirti gali kelyje.</p>
            <p>— Na, tai sudieu!</p>
            <p>— Sudieu! sudieu! Keliaukit besveiki!</p>
            <p>Vežikas timpterėjo vadžias, ir vežimas tyliai nuritėjo, palikdamas Petrą vietoje
               bestovinti, tartumei nebesu vokiantį, ar eiti dar i žmonių tarpą iš miško, ar jame ir
               pasilikti? </p>
            <p>— Fatalizmas. Likimo suopai-nia—kartojo patsai sau. — Bet kas per tikslas jų tokio
               veikimo? Kas per tikslas buvo Žvyną kibinti?</p>
            <p>Taip besirūpindamas, taku per lauką priėjo tėvų sodnelį. Iš-už tvoros pasikėlė nuo
               akmens Grigas ir padavė atplėštą laišką. Laiškas buvo paleistas Grigo vardu. Vietoje
               kokių-nors rašmenų, buvo tiktai pora eilių taškelių. </p>
            <p>Petras, tame akies mirksnyje atgijęs, tartumei nuo elektrinės kibirkšties, puolėsi į
               vidų trobos, ir užsižiebęs žiburį, ėmė skaityti, nuolat žvilgčiodamas kažin-ko į
               kišeninę savo knygelę. Grigas iš šalies niurai žiurėjosi, kas per naujienos gali būti
               tokiame laiške? Staiga Petras pabalo, ir pakilęs nuo suolo, ėmė sparčiai žingsniuoti.
               Pagalios atsistojo priešai seną kaimyną ir tvirtu balsu, tartumei išrišęs visas
               gyvenimo painias, pratarė: </p>
            <p>— Na, kaimynėli! Dabar tai jau gal prisieis atsisveikint galutinai. Atleisk, kuo tik
               kada teko įsipykti, ir atsisveikink, kaip su mirštančiu, nes gangreit galime ir
               nebepasimatyti.</p>
            <p>— Kas gi ten tokio naujo šitame mušiu rašte?</p>
            <p>— Tas naujo, kad Juodeikis suimtas ir rasti prie jo sąrašai. Galbūt, ir mano
               išsiųstasis laiškas jau šnipų rankose, o jei dar ne, tai bus rytoj. Atleisk, dėdele,
               ir palinksmink, kaip galėdamas, tėvelius. Jau aš nebeturiu drąsos ir į akis rodyties.
               Dieve mielas, ką tai gyvenimas padaro iš žmogaus, neapsvar-sčius gerai tik vieno savo
               žingsnio!</p>
            <p>— Ne kiekviena gyvenimo klaida pataisoma, tatai tiesa, bet atsimink, Petrai, visus
               mano perspėjimus ir apsvarstyk gerai juos nors, dabar—graudžiu balsu pratarė Grigas.
               — Jaunas dar tebesi ir sutvir-tėjęs dabar kūnu. Matoma, paskutiniu dienų tavo
               laukinis gyvenimas dar netaip kvailas buvo, kaip anasai poniškasis. Gal-būt. kad pa
               tieko prityrimų dar atgysi pilnai dvasia ir kūnu. Neužmiršk ytin niekada, kad tiktai
               ant prigimtojo pamato prigimtojoje srityje tegali tvirtai išsilaikyti gyvenime. Tavo
               tėvai visad man buvo kaime artimiausi ir tavęs todėl neturiu širdies galutinai
               nupeikti, kad ir daug jau blogo esi padaręs netik savo tėvams ir seserims, bet ir
               visai linkinei. Dievas tave lai meilingai teisia ir lai dovanoja! Dievas ir viską
               gali dar geru paversti. </p>
            <p>Čia senis išėjo į priėmimą ir tuoj sugrįžo, kažin-ką sugniaužęs saujoje. </p>
            <p>— Tė, jeigu neturi; Dar likosi šiek-tiek ir saviems reikalams. Parsitrauksime Juozeli
               su šeimyna, kai apsiramįs, ir šiaip-taip pragyvęsime.</p>
            <p>Čia senis Įspraudė Petrui į saują geroką žiupsni popierinių pinigą. Petrui padrėko
               akis ašaromis ir apsikabino seni už kaklo. </p>
            <p>— Mokysiuos arti ir aš, dėde-le mielas! Mokysiuos arti ir grįšiu į savąją tarpą, jei
               tiktai pasiseks išsisukti, nes anose augštosiose srityse neužtikau tokių žmonių, kaip
               tamsta, išskiriant vieną, kursai taip-pat nuolatai svajojo apie gimtinius dirvonus ir
               dirvoną artojus.</p>
            <p>Išėjo Petras. Grigas šiuo tarpu nelydėjo. Praeidamas pro tėvų trobą, vien atsiduso
               Petras, bet neužėjo. </p>
            <p>— Kam begraudįsiu dar seneliams širdis — tarė sau.—Pasakys Grigas. </p>
            <p>Praeidamas pro Stonaitės butą, apsistojo. Iš langų tvanu tvino didelė šviesa. Kas
               darėsi viduje, nebuvo matyti, nes ėjo užuolanka, aplinkui daržus, netiktai
               nenorėdamas, bet galop ir pribijodamas ko-nors susitikti genetyje, kad nesusikirstu.
               Atsirėmė į tvorą, nes kažin-ko kojos atsisakė klausyti, ir žiūrėjosi į lango šviesą,
               nedrįsdamas prisiartinti. </p>
            <p>— Kažin, ar išgis? Galva akme-nais sudaužyta ir petys dalgiu perkirstas...</p>
            <p>— Kodėl neišgytų? Jaunas, sveikas, stiprus—atsigaus. Bevelyčiau patsai tenai gulėti
               nekaltai sužeistas, nekaip dabar visu vilku takais basty-ties, kaipo apskelbtas
               plėšiką vadas. Kas galėjo įspėti, kad viskas taip kvailai ir sunkiai susipainios?
               Lygu įsibėgėjusiam iš kalno sunku susilaikyti. Betrūksta sykį dar suklupti, ir
               liksiuosi žmonių atmintyje ant visados, tėvučiams seniems vargšams ant gėdos,
               paprastųjų vagių-galvažūdžių vadu. </p>
            <p>Čia nugirdo netoliese bėgančių arklių dundėjimą ir balsus į naktigonę jojančių
               vaikinų. Vienas, vydamasis kitus, šuoliais klapnojo paskui. </p>
            <p>— Palaukkite, vyreliai, naujieną papasakosiu! </p>
            <p>— Ar žinote, broleliai—pradėjo uždususiu balsu pavijęs—bus rytoj košės visame
               kaime.</p>
            <p>— Varyk, broli, varyk! Parūpink tik ir mums po gerą samti! Iš naktigonės pargrįžus,
               praverės atšildyt vėdarui, po rasas išsišliau-žiojus.</p>
            <p>— Malonu būtų, broleliai, nagus pasiknabdyti, kad tik patiems neprisieitų į spirgius
               prie košės pakliūti.</p>
            <p>— Na, na! Kas gi ten toks būtų ėdrus, kad paršienos jau neužtektu?</p>
            <p>— Taigi, dabar tiktai susitikau, iš kalvės grįždamas, Velniakumpių Keršuliuką; tas
               pasakojo, kad Velniakumpių, Kauganės ir Perkūnkie-mio vyrai rytoj pro šviesą rengiąsi
               visi iš vieno į mūsų kaimą medžioklės daryti, ir jisai tyčioms išsirengęs mums tatai
               pranešti.</p>
            <p>— Kokios medžioklės? Ant kq?</p>
            <p>— Ogi ant Jonaičių Petro.</p>
            <p>— Na! Kuo jisai jiems ypatingai prasirado?</p>
            <p>— Sako, senis plytininkas Mo-liušis, po kainus bėgiodamas, įskundęs, būk Jonaičiukas
               kaimo vaikus susivadinęs ir Įmokęs juos, kad jo džiovinamas plytas sugriautu ir
               sudaužytu.</p>
            <p>— Šia te tau! Jonaičių Petras eis į laukus kieno plytų su vaikais daužyti?!.. Ir
               kieno? Tokio seno skurdžiaus? Tik jau senį Moliušį turčiumi pavadinti sunku.</p>
            <p>— Eik tu tai išguldyk įtužusiems seniams, ypačiai paskutiniu laiku iš galvos einančių
               davatkų ir davatkinų įbaugintiems antikristu ir visokiomis pragaro baisybėmis!</p>
            <p>— Na jau, kai davatkėlės, tai ir ne be priežasties. Kad jas šimts pypkių!</p>
            <p>— Tiesą sakant, pypkės galėtų trenkti cicilikus ir davatkas drauge: vienos šiame
               pasaulyje žmonėms gyvenimą raugina, tie vėl nedorėliai vėlių pasaulį taip sudarkė,
               kad ir numirus nebus kur dorai prisiglausti, po rasas ir balas nusidrengus naktimis
               šioje ašarų pakalnėje Ma juos bala!</p>
            <p>— Gerai, brolau, sakai—pridūrė dar vienas — rasi danguj nors na ktigonė šiltesnė
               būtu, o tie pasakoja, kad tenai esanti visiška tuštybė.</p>
            <p>— Jonaičiuko juk niekas negirdėjo taip pasakojant, tiktai tuodu.</p>
            <p>— Jeigu Jonaičiukas su jais sėbrauja, tai, matoma, išvieno ir eina.</p>
            <p>— Na, o kaip mes visi su Krup-maušio Jackumi į naktigones jodėme, tečiau su juo
               svetimu arklių neparduoliojom.</p>
            <p>— Tai tiesa. O dabar ir tikrai sunku susivokti, kas ko vertas.</p>
            <p>— Seniai pasakoja, būk seniau naktimis kur-kas šilčiau būdavę. Ar tai jie geresni
               buvo, kad jiems Dievas šilimos daugiau teikė? Juk seniau žmonės daugiau dar lakdavo,
               nekaip dabar. Ir baisenybių visokių, kaip girdėt, daugiau būdavę.</p>
            <p>— Seniai lakdavo daugiau, bet susikovę. jei kits-kitam aki paverdavo, tai nykščiu, ne
               peiliu, kaip dabar, ir tai dažniausiai girtomis.</p>
            <p>— Kaip ten būtų nebūtų, vis dėlto ar netiktų Jonaičiuką perspėti? Juk čia, broleli,
               dievobaimingos moterėlės gali žmogui ir nekaltam grobus išmatuoti. Ne Dieve duok!</p>
            <p>— Ką tu ten bespėsi — pertarė pranešėjas: — ir namieje nėra. Žinosi kiekviena katė
               pati, kur pelenus priderkusi. Juk vis dėlto ne be pamato seniai pyktauna. Kodėl ant
               mūsų nei ant vieno niekas medžioklės nerengia?</p>
            <p>— Neprasitark, brolau, blogoj valandoje! Maža kam gali liežuvis panižti? O seniai ant
               viso jaunimo gana plūsta dabartės; nežinia, kaip gali dalykai virsti.</p>
            <p>— Tai tiesa, kad pirštus kišt ne be pavojaus; juk ir mūsų čia-pat sodybos.</p>
            <p>— Kas gi žinos? Seniui galima pasakyti; neišduos juk—pratarė vėl pirmesnysis.</p>
            <p>— Nieko tame tikro, broleli; diedas prieš savo bobą, o boba prieš savo artimą bičiulę
               niekada paslapties neišlaikys. Tai žinomas daiktas.</p>
            <p>— Tesiryžtie: ne mes sėjome, ne mes piausime, ne mūsų tame ir galva — nusprendė dar
               vienas, ir visi su tuo galutinai sutiko.</p>
            <p>— Na, ar tasai pavadžių Mikas atjos, ar ne?</p>
            <p>— Jis pavadžio tiktai surasti</p>
            <p>negalėjo—paaiškino kitas. </p>
            <p>— Pavadžiuose gyvendamas, pavadžio nesusiranda! Šia tai dalykas!</p>
            <p>— Na va, bra, ir jisai! Jokime, pasivis. </p>
            <p>Ir nuklapnojo visi, kas risčia, kas šuoliais i atolus. </p>
            <p>Šitai ir teismo išklausyti susilaukiau. Vieni apskelbė ostrakizmą, lygu graikai
               Aristydui, kiti nusiplovė rankas, lygu Pilotai... </p>
            <p>Tiesa, ir iš manęs greičiau Pe-ryklis, ar Alkibijadas, nekaip Ari-stydas. </p>
            <p>Nusišypsojo karčiai patsai sa-viep ir pranyko nakties tamsoje. </p>
            <p>Porą dienų prabuvęs partijos nariams težinomoj slėpynėje, gavo atrašą ant savo
               laiško. Rašė, atsakydamas ant priekaištų, jam nepažįstamas centralinės valdybos
               narys, nežinomu būdu perėmęs laišką, rašytą į Juodeikį. </p>
            <p>„Drauge!“ —skaitė atraše—„Tamstos laiškas skaudžiai užgauna vi-su-kuo visuomenės
               gėrybei atsidavusius žmones. Argi ir tamstai reiks atkartoti pirminę tiesą, jogei
               kaip gydytojas, taip ir visuomenininkas negali apsieiti be sunkiu kitąkart operacijų.
               Ir visuomenė gydoma ir apsaugojama, kaip kiekvienas atskiras ligonis. Jei ligoniui
               gangrena apimto piršto laiku ne-atimsime, užkretimas prieis prie širdies ir užbaigs
               visa. O kad tai būtų ir visa koja, ar ranka, ir be rankos ir be kojos ligonis išgijęs
               gali sveiku protu darbuoties visuomenės gėrybei; gali dar išauklėt ir palikt pilnai
               sveikus įpėdinius. O kas būtų iš to, jei mes, minkšta-širdiškai ir neprotingai
               pasigailėję kojos arba rankos, ar paprastai pabijoję operacijos, užkastumėm į kapus
               aną žmogų su visais nariais, o gal ir nebe su visais, nes patįs supuvę atkristų?</p>
            <p>Taip, garbusis drauge! Tikslas neretai teisina sunkiausias priemones. Gal ir perdaug
               čia atkartojau žinomųjų tiesu, bet ką darysi, jeigu jas nuolat užmirštame. </p>
            <p>Grirnakalys. </p>
            <p>1905 m. birželio mėn.“ </p>
            <p>— Tfu, po šimto negerovių! Akli svajotojai, kurie elgiasi pagal nudilusio jau
               šablono. Mašina, ne gyvuoju protu pasivaduoją veikėjai! Neįgali atskirti paprastos
               piktadarybės nuo teismo, bausmės ir gynimosi.</p>
            <p>— Vienu žodžiu, įklimpau pur-vynan, ir tiktai visiskai atsitraukęs tegaliu dar
               apsivalyti.</p>
            <p>Čia vėl jam prisiminė Stonaitės sumanymai ir savo dideli sapnai ir augštos svajonės. </p>
            <p>— Kaip kūdikis gėrėjausi sapnais—tarė pats sau su patyčia. Bet ir Stonaitės sumanymai
               dabartės nebelips prie žmonių, o Jau ypačiai ne iš mano rankos, Žvynas?.. Na, tas
               vyriškai, kaip matau, pilnai pilietiškai pasidarbavo. Labai būtų gaila, jei
               nebeišgytų. Dieve duok jam sveikatą, kad ir su Mu-rele drauge. Aš jau nukrypau nuo
               jaunųjų dienu žvaigždutės. O man šitos reikta vien žiūrėti.</p>
            <p>Petrą išleidęs, Grigas išėjo i Stonius—tariant dabar į Kūgius— pasitarti su „Marele“
               apie paskutiniu dienu nusidavimus. Senis tiek „Petreli“, tiek „Marelę“ vis nenustojo
               skaitęs lyg savo vaikais, tiek vieną, tiek antrą ant ranku kitąkart nešiojęs. Netekęs
               „Petrelio“, skubėjo dabar prie „Marelės“, kad išsipasakojus nuo širdies. Bet šiuo
               tarpu tik pradėjo apgailistauti Petrelio klaidas, sugirgždėjo kiemo vartai ir i kiemą
               įvažiavo mums jau žinomas vežimas, Žvynu vežinas.</p>
            <p>— Na, šit tamstai ir darbo vėl! Ligoni kažin-kas atvežė — pamatė pirmutinis Grigas,
               žvilgterėjęs pro langą.</p>
            <p>Marelė nusišluostė tyliai riete-jusias ašaras tamsoje, besiklausant liūdnu
               apskaitymu, ir prisiartino pati prie lango. </p>
            <p>— Tikrai—tarė. — Ir arkliai ir vežimas tartum dvariškiai, ne sodiečiu. Kas čia toks
               būtu?</p>
            <p>Tuo tarpu vienas iš palydovu, vikriai iššokęs iš vežimo, jau įėjo į vidų. Paprastu
               kaimiečių būdu pasveikinęs, tuojau pasiklausė gy-dytojos. </p>
            <p>— Aš pati ir esu. O ką ten toki a-tvežėte? Kas nutiko? Prietikis koks ar taip
               liga?</p>
            <p>— Greičiausiai bus tai nei prietikis, nei liga, tiktai galvažūdybė. Bet, mieloji
               ponytėle, paskubėk su su pagelba! Ligonis nuolatai alpsta, kraujo labai daug
               ištekėjęs.</p>
            <p>— Gerai, gerai. Iškelkite iš vežimo ir neškite tuojau šen! Aš tuo tarpu prisigamįsiu.
               Išeik ir tamsta, dėduk, ir prižiūrėk, kad nesutrankytu bereikalingai.</p>
            <p>Ligonis sujudintas pravėrė akis, bet sudejavęs tuoj apalpo išnaujo, tik Grigas
               prisiartinęs sugriebė už galvos ir sulaikė prispaudęs ap-raišalus. Taip nejuntantį ir
               įnešė į vidų. Gydytoja liepė paguldyti gulimoje kedėje, ir apžiūrėjus, ar smarkiai
               teka kraujas, nesirūpindama apalpimu, ėmė žaizdas tyrinėti. </p>
            <p>Pirmutinė metėsi i akis žaizda kaktoje, nuo akmens, tur-būt, nes žemių liekanos
               žymėjo aplink; kitu du pramušimu galvoje buvo iš užpakalio ir viršugalvio, matoma,
               padarytu jau parpuolusiam. Čia vienoj vietoje buvo truputi įlenktas vidun kaukolės
               kaulas. Baisiausiai išrodė peties žaizda, perplauta dalgiu; gerai dar, kad tęsėsi
               išilgai ranką ir nekliudė jokių svarbesnių sąnarių nei gįslu, tai galima buvo
               tikėties, kad ir įkirstos gerokai kaulų kramzlės ilgainiui suaugs ir išsi-lygįs,
               netrukdydamos judėjimo. Lygiai žaizdos galvoje, matomai, padarytos neperdidžių
               sunkenybių, negalėjo didžiai sukrėsti smegenų. </p>
            <p>Tai vis patyrusi, suramino gydytoja palydovus, prižadėdama tolimiausiai už poros
               savaičių pastatyt jų ligonį ant kojų. </p>
            <p>— Kraujo ištekėjimas tik apsil-pnino, todėl kad nemokėjote žaizdų gerai aprūpinti iš
               vietos.</p>
            <p>Žmogeliai nudžiugę pripuolė rankas bučiuoti. </p>
            <p>— Gelbėk, ponytėle mieliausioji! Nepalikk mūsų našlaičių, nes pražūsime! Jo vieno
               galva vedė visą mūsą kuopelę. </p>
            <p>Pradėjus žaizdas valyti ir per-raišioti, ligonis atsikvėpė iš gelmės ir pravėrė akis,
               sugriebė gydytoją už rankas ir ėmė be nuovokos dai-ryties i šalis. Staiga sušypsojo
               ir tartum atgijo. </p>
            <p>— A!... atsiprašau! Aš, rodosi... jau esu garbiosios Vilkiškio gydytojos rankose?
               Ačiū! Labai ačiū! Mažmožiai, poniute, mažmožiai. Aš labai dėkingas toms „buržuozinio
               išnaudojimo aukoms“, kad suteikė man tokią nekaltą progą su tamsta susipažinti. Nemaž
               jau teko girdėti, bet ikišiol vis tiktai ištolo.</p>
            <p>Ir ėmė judinties, stengdamos atsistoti. </p>
            <p>Stonaitė, bičiuliškai nusišypso-jusi, sulaikė už peties. </p>
            <p>— Karštas gi tamsta žmogus: tik spėjo akis praverti, jau komplimentai ant liežuvio.
               Gulėk gi tamsta ramiai kad nesubadyčiau kur nereikiant ir neprisieitu paskui lopyti,
               nes reikia petys susiuvinėti.</p>
            <p>— Mažmožiai, ponytėle, mažmožiai. Nieko geresnio negalėjo tie žiopliai išgalvoti.</p>
            <p>— Ar taip jie tamstai širdingai prielankus? Na, laikykis betgi tamsta romiai, nes už
               kiekvieną dabar suvėlintą minutę atsakysi paskui visa diena arba ir pora. Ir
               susiu-vinėti ir apvalyti juk lengviau, pakol žaizdos dar tebėra nutirpusios.</p>
            <p>Ligonis kaskart silpnesniu balsu vis savo kartodamas, kad tai vis esą mažmožiai ir
               nieko geiresnio negalėję jo žudytojai išsigalvoti, pagalios ir vėl tartum užsnūdo. </p>
            <p>Pabaigus raišioti, prilaikant Grigui ir vienam iš atvežusiųjų, Įpylė gerą trečdalį
               stiklinės stipraus vyno, dar kokių lašų, ir papildžius iki viršaus grynu vandeniu,
               davė ligoniui išgerti. Ligonis išgėrė iki dugno, neatleizdamas stiklinės nuo lūpų, ir
               tuojau tyliai užmigo. </p>
            <p>— Bus gerai, vyrukai. Už poros savaičių, o rasit ir greičiau, turėsite atgal ant
               sprando savo šeimininką—tarė šypsodama.</p>
            <p>— Dieve duok!—pratarė vienas.</p>
            <p>— Dieve duok, kad linksmi tamstos žodeliai šioje minutėje dangą pasiektą!—pratarė
               antras.—Nesunkus ant galvos šitoks šeimininkas.</p>
            <p>— Kas gi ten pas tamstas nutiko? Ar daugiau nėra siuvamą?</p>
            <p>— Kur gi nebus. Ne Dieve duok, kas ten dėjosi, kol savo vadovą iš-gavome iš nagu tu
               pasiutėliu. Kad nors kam būtu įsipykęs... Stačiai žvėris, ne žmonės. Tuo tarpu buvo
               persiskyrę. Turėjome pasitraukti, nes užpuolikų buvo kelios dešimtis, tur-būt,
               paskaičius didelius ir mažus. Liko ir namieje gana sunkiai sužeistų pora, ir
               nežinome, kas čia daryti?</p>
            <p>— Na, aš galėčiau pavažiuot ir į daiktą, jei tikrai reikia, nes čionai maž-daug rytoj
               iki pietą šitam ligoniui tik gerti reiks paduot, ką galės išpildyt ir mano
               pa-gelbininkė mergina ir šit kaimynas rasi sutiks pridaboti? Tam tikro geralo tam
               laikui gali būti iš karto pagaminta.</p>
            <p>Kad taip, tai meldžiama neatsisakyk! Ir kaimyno labai meldžiame. O jei negalėtų, jei
               gerbiamoji gydytoja leistu, tai mudviejų vienas galėtų likties. </p>
            <p>— Šitaip tai ir geriausia bus, nes man vis dėlto reiks pasiėjėti i namus gyvulių
               aprūpinti, pačiam vienam esant.</p>
            <p>Keletui minučių praėjus, Stonaitė su Keraišiu—taip vadinosi vežikas—jau drožė į Žvyno
               beveinę, o slaugytojas Keršulis ir dabar likosi paslaugyt šeimininkui. </p>
            <p>— Kas ten pas tamstas nutiko?—prietyliai paklausė Grigas, pasilikę du vienu su
               Keršuliu, matydamas, kad ligonis ramiai alsuoja.</p>
            <p>— Tas nutiko, tamstele mielas, kas dabartės nuolatai girdima išvi-sur. Susispietė
               gauja tokių, kuriems svetimas turtas akis gadina ir ramybės neduoda.</p>
            <p>— Šiandien išryto šieną piovę, išeiname po pusryčių jau į galą lauko prie rugių, o
               čia visa gauja jau bepiauna; netiktai piau-na, bet ir vežasi ir vežimus kraunasi,
               kaip savo. Mes tuoj supratome, kas tai per naujiena, bet šeimininkas sako, rasi jie
               suklydę nenoromis; rasi, naujai samdyti kokie</p>
            <p>Dyglevičiaus žmonės. Mat, kaimynijoje laukai. </p>
            <p>— Kokio Dyglevičiaus? Ar tai Jonaičių žento? — paklausė namų šeimininkas Kūgis, nes
               ir jisai buvo įėjęs.</p>
            <p>— Taigi to girtuoklio. Tik prisiartino, tie tuoj ir suūžė ir apspito, kaip vapsos. —
               Buržuozas! Siurbėlė! Gyvėdra! Atėjo, girdi, laikas atsiteisti už mūsų ašaras ir
               prakaitą!</p>
            <p>— Ir kada jisai kieno ašaras liejo? Dar gi tą menką turtelį, kokį čion parsigabeno,
               savu trūsu užsipelnė, ne kieno prakaitu. Gal tamstai tai ir nežinoma?</p>
            <p>— Nelabai; girdėjau apie jūsų keistą bendriją, bet iš ko ir kokiuo būdu jųs tenai
               pradėjote, nieko nežinau.</p>
            <p>— Būdu gana prastu ir lengvu doriems žmonėms ir su gera vadovaujančia galva.</p>
            <p>— Mūsų šeimininkas sūnus gana vargiai augęs prie tėvų. Likimas tik laimingas suteikė,
               kad baigęs pradinę mokyklą pakliuvo į augštesnius mokslus ir išėjo žemės dirbimo
               institutą. Iš tenai, per gerus pažįstamus, tuoj gavo tvarkyti apleistus vieno
               didžturčio Rusijoje kelioliką palivarku, ir keletą metų pasidarbavęs, gavo iš paties
               savininko rankų kelioliką tūkstančių užmokesnio ir pakvietimą darbuo-ties pas jį
               toliau; šis betgi jokiomis sąlygomis pasilikt nebesutiko ir pargrįžo į savo
               kraštą.</p>
            <p>— Kur jis tau pasiliks: tiktai dvi vasari, mokslus eidamas, į saviškių tarpą
               pargrįžęs, visus kaimo piemenis išmokė skaityti ir rašyti. Juk ir mudu su Keraišiu
               taip-pat nuo jo išmokę.</p>
            <p>— Kodėl, sakai, tik porą vasarų tebuvo parvažiavęs; kodėl gi ne kasmetai?</p>
            <p>— Mat, toks dalykas, kad tasai mokytojas, kurs jį mokė mokykloje, kaimynijoje mokė
               dvejetą gana turtingų ponaičių. Tiems lepūnams dykaduoniams, kaip paprastai, mokslas
               nekaip telindo į ausis ir galvą, tada mokytojas, gerai ištyręs jauno Žvyniuko gabumą
               ir stropumą, ir patarė aniems ponams prisiimt jį į mokslus draugėn prie savo vaiko;
               kad iš tokio draugo daugiau būsią naudos, nekaip iš vyresnio pagelbėtojo už tėvų
               akių. Ir išti-krųjų, visi tris vienu kartu baigė mokslus, už ką dėkingi šitų dviejų
               tėvai ir Įteikė jaunuti Žvyną anam rusų kunigaikščiui. Tai tokios tokelės.</p>
            <p>— Dabar, sugrįžęs namo su gražiu skatiku, šit ir mus kuone ponais padarė. Mat, lygu
               tyčiomis tam laikui netoliese Gerveraisčio dvarininkas taip nusikelnėjo, kad tik ir
               dairėsi išsižiojęs, kur galėtų savo turtą laisva ranka parduoti, pakol nepaėmė to
               dalyko į savo rankas bankas. Nedovanai Ašarų Pakalne žmonės praminė.</p>
            <p>— Palivarkas didelis? Žemės daug?</p>
            <p>— Žemės apie keturias dešimtis valakų ir trobesiai gana tvirti dar, tik be stogų,
               kiaura viskas. Bet ir skolų apie trisdešimtis tūkstančiu. </p>
            <p>— Tada kaip gi? Žvynas, sakai, turėjęs vos kelioliką, o dvaro skolos tiktai nešė į
               tris dešimtis tūkstančių; juk dvarininkas, tur-būt, taip-pat jums dykai savo įtupėtos
               vietos neužleido?</p>
            <p>— Taigi mes dvarponiai tiktai ir teįkišome į delmoną dešimti tūkstančių, kad turėtų
               kuo toliau išsidanginti.</p>
            <p>— Kaip tatai mes?</p>
            <p>— Taip, mes. Kadangi Žvynas, matydamas vienas savo išgale viso-ko neapeinąs ir
               gailėdamas gražaus ploto gimtinio dirvono paleist į svetimas rankas, puolėsi prie
               mūsų, senų jaunumės draugų. Aš tuo tarpu turėjau jau iš Amerikos parsinešęs pusantro
               tūkstančio, brolis išmokėjo dalies pusę tūkstančio, tai jau ir du; Keraišis pasismagi
               nęs pardavė visą savo sodybą kaime ir pristatė pilnus tris tūkstančius ir gyvulių dar
               visokiu krūvelę. Tokiu ir panašiu būdu trumpu laiku susirinko mūsų visa dešimtis
               šeimynų su įnašomis nemažiau kaip po pusę tūkstančio. </p>
            <p>— Kodėl gi smulkesnių įnašų neprisiėmėte? Didesniais ponais būti norėjote?</p>
            <p>— Ne tai. Ot, nepasitaikė. Baugu vėl buvo prisiimti prie tokio didelio reikalo pirmą
               iš eilios, kad neišeitu perdaug keblumų. Ir taip mums kiek šiurpis nugaras dilgino.
               Ne juokai, kaimynėli!</p>
            <p>— Na, ir kaip gi, apgalėjote?</p>
            <p>— Pirmus dvejus metus gerokai prikišome, kol užvedėme ūki, nes didesnė dalis dirvų
               buvo nebeariamos.</p>
            <p>— Tai sunku ištikro su skola ant sprando.</p>
            <p>— Baugu buvo ištikrųjų. Tada ką bedirbę: susimetėme po porą dešimtų, kiek kam išpuolė
               pagal Įneštos dalies, priderančiai viską tinkamą iš rudens užarėme, o pavasario
               susilaukę, vėl susimetę, prisipirkome visokių reikalingų sėklų ir užsėjome
               daugiausiai pašarinėmis žolėmis. Žiemai gana laimingai, Dievui dėkui, savo sėjas
               surinkę, prisipirkome ir prisiėmėme į mitybas visokių gyvulių, kiek išgalėdami, ir
               kitiems metams jau turėdami gerokai mėšlo, užtaisėme daržus pagal didumą reikalo,
               taip kad jau savo duona visi išmitome, o tretiems metams jau ir banko skoloms
               apmokėti šis-tas atliko. Ir taip sau pamaži prasikrapštėme. Dabar tik Dieve duok gerą
               sveikatą ir apgink nuo panašių i šiandie-niškius galvažudžių, jau begyven-tumėm sau
               geriau, nekaip kitas po gimtine tetušio pastoge.</p>
            <p>— O kaip gi su banko skola? Visą jau atsimušėte?</p>
            <p>— Mes visi pasitarę, tyčioms dalį palikome, kadangi ūkyje palikti pinigai daugiau
               mums neša pelno, nekaip mes išmokame bankui palūkio. Išpradžių susilaikėme, bet
               apskaitę, kad mums žemė gerai atsimoka, kišame ir mes jai nepasigailėdami. Reikalų
               vis dar randasi; mūsų ūkis jau ir taip artimesnis prie Danijos ūkių, nekaip prie
               Lietuvos.</p>
            <p>— Taip tai pas jus? Dieve padėk! Dieve padėk! Malonu išgirsti bent-ką ir gero šalyje.
               Paliuosuo-ti tokiu būdu lyg nuo slogos sklypą gimtinės žemelės tai tikrai vertas
               darbas. Visa šalis šitaip užranku susiėmusi daug ką nuveiktų. </p>
            <p>— Kalbi, dėdukai, lygu jo žodžius ore sugavęs. Juk ir jisai, Žvynas, tuo mus
               labiausiai ir sugavo, ir sugavo už širdies. — „Mie-laširdingą darbą, sako,
               padarysime, paliuosuodami nuo ašarų nieko nekaltą žemelę“.</p>
            <p>— Na, ir nustojo, nebesilieja ašaros jūsų Ašarų Pakalnėje?</p>
            <p>— Dabartės Ašarų Pakalnė dainomis pleška kas mielą dienelę— tikrino nusišypsodamas
               Keršulis.— Dirbame sau broliškai, visi savi; urėdu jokiu ant sprando neturime: nuo ko
               beverksime?</p>
            <p>— Nuostabu, kad taip sutinkate—tarė Grigas.</p>
            <p>— Nežinau,bet man dingias todėl, kad mus Žvynas valdo. Reikia matyti, kaip jisai moka
               viską ir visus sutaikyti ir viską aiškiai apskaityti. Šį rudenį, jei Dievas duos
               sveikiems sulaukt, išdžiūvusiu jau Ašarų Pakalnėje atidarysime žemės dirbimo mokyklą,
               ir dar garsiau suskambės pas mus jaunimėlio dainutės.</p>
            <p>— Ar taip? Dieve duok! Dieve duok! Ir leidimas jau yra?</p>
            <p>— Ir leidimas jau yra, ir dargi pašalpos bus iš vyriausybės. Viskas tai pasidarė per
               ano kunigaikščio, pas kuri Žvynas tarnavo, užtarimą.</p>
            <p>O mes prie to juk patįs savo rankomis viską apdirbame, už gyvus pinigus darbininku
               nesisamdome; jau dabar atlieka; iš to ir gaminame savo ainiams iš „Ašarų Pa-kalnės“
               „Laimės ir Linksmybės Pa-kalnę“.</p>
            <p>— Dieve duok! Šimtą kartų Dieve duok! — karštai pritarė Grigas, spauzdamas laimingo
               žmogelio ranką.</p>
            <p>— Ir šitokio šit žmogaus tiktai ko nepražudė kažin-kokie du valkatos! Ko verti tokie
               žmonės!?... Trise, berods, to gero sėjikai, nes Jonaičiuką dar vyresniu jų tarpe
               skaito žmonės.</p>
            <p>Kai anuodu, tai visiems linkinėje jau žinomi ištvirkėliai, bet kai apie Jonaičių
               Petrą, tai rods tiktų atsiminti šventojo rašto patarimą— neteisti perskubiai kitų,
               ydant patįs lengvesnio teismo susilauktu-mėm. Sykį žmogui į kokią sritį pakliuvus,
               sunku kitąkart besusivokti, kas kuo einasi, o susipratus pagalios, nevisada galima
               besuspėt laiku iš purvyno išsirauti. Anuodu atvalkuoniu visokias šunybes ir
               gal-važūdybes po linkinę daro, ir ant šito viską verčia už akiu. Ot kaip.</p>
            <p>— Taip tamsta sakai?</p>
            <p>— Taigi, aš tiek dabartinę jūsų gydytoją, tiek Jonaičiuką ant ranku mažus nešiojau ir
               augančių ir užaugusių visus žygius sekiau. Galbūt, dabar Jonaičių Petras šimtą kartų
               bevelytų jūsų šeimininko vietoje gulėti be žado, sudaužytas kūnu, bet sveikas dvasia
               ir geru vardu.</p>
            <p>— Tai tiesa, gali būti. Visaip kitąkart gyvenimas susipainioja. Juk ir iš mūsų
               šeimininko turime šit gyvą pavyzdį, kaip kitąkart žmogus nekaltai baudžiamas...</p>
            <p>— Bet man jau laikas ir namučių pažiūrėti — susigriebė Grigas, — Rytoj pro ankstą
               užbėgsiu pažiūrėti. Labos nakties tamstelei. Tegul bus pagarbintas!..</p>
            <p>— Ant amžių amžinųjų! Labos nakties! Sveikutis neužmiršk apsilankyti, kad gudrus prie
               ligonių! Prie kaimynaitės pramokai, tur-būt?</p>
            <p>— Tai žinoma, prisižiūri žmogus... Labos nakties!</p>
            <p>— Labos nakties!</p>
            <p>Duris suvarsčius, ligonis pabudo ir paprašė gerti, bet pagirdytas, tuojau užmigo vėl.
               Grigas išėjo. </p>
            <p>Ant rytojaus atėjo Grigas, kaip buvo prižadėjęs, bet vedamas ne savu žygiu. Dar
               lovoje gulėdamas, išgirdo pro miegus stipru beldimą į duris ir šauksmą.</p>
            <p>— Atidaryk, galvažudžiu globėjau! O ne, tai pasakyk, kur Jonaitis Petras, ir sveikas
               bemiegok!</p>
            <p>— Koksai Jonaitis? Jonaičiai turi juk savo namus!</p>
            <p>— Nesisukk seni! Bus blogai, kai duris išgriausime patįs. Matė žmonės vakar vakarą
               pas tave sugrįžusį Jonaičiuką, Moliušio plytinėje revoliuciją padarius su
               vaikais.</p>
            <p>Senis, prasitrynęs miegalotas akis, pamatė prie visu langu prisikišusius nepažįstamus
               veidus, įsižiūrėjusius į vidų trobos. Nejauku pasidarė; Drebančiomis iš miegu ir
               susijudinimo rankomis sugraibė ap-valkstus ir atsklendė duris. </p>
            <p>— Tekit! Žiūrėkite!—pakvietė.</p>
            <p>Tuojau Įsigriovė į vidų keliolika vyrų ir ėmė griosti, šnipinėti pagrindžiais,
               paloviais, pakampėmis, pastogės palėpiais. Nieko nesuradę, išsinėšino į kiemą prie
               nekantriai laukiančios gaujos, drauge vedindami ir Grigą. Kieme jau stovėjo minios
               apsupti, nei gyvi nei mirę, seniai Jonaičiai, kurie dabartės įdūrė akis į atvedamą
               paprastąjį savo patarėją Grigą, tartumei klausdami, kas čionai dedasi? Žmona tyliai,
               bailiai verkšleno, bet senio veide žymėjo vien tiktai nusistebėjimas, gėda ir
               nekantrumas. </p>
            <p>— Sakykite tuojau, kur dėjote savo gerąjį vaikutį? Nepasakysite, blogiau bus. Jei
               pasakysite, ir jį tik į belangę pristatysime, kad mums vaikų nebiurintų;
               nepasakysite, eisit ten-pat ir patįs, ir liks tušti nameliai. Pažįsime tada, jo-gei
               visi vieną vilkų lizdą tveriate.</p>
            <p>Grigas gailesingai pasižiūrėjo į Petro tėvus. </p>
            <p>— Susipraskite pagalios, kaimynai, jei jums nepavogė kas proto, kad Petras
               Jonaičiukas ne paauglys vaikiukas jau ir moka kur tinkamas nueiti be tėvą ir be mano
               pata-rimu.</p>
            <p>— Suka senis! Meluoja! Turi žinot, kur jų auklėtas vaikelis lankosi ir apsiverčia.
               Bizūnai seniams! Pasakys!</p>
            <p>— Nėra čionai, tai prie tos numirėliu gaivintojos ant nakties prisigretino! — sušuko
               kitus perrėkdama Syrienė, nes ji tai su seniu Mo-liušiu vadovavo minią, nurodydama,
               patardama ir pakurstydama.— Ta burtininkė jaunikaiti prisiglaudė! Aš sakiau tenai eit
               pirmiausiai, nes, žinoma, toks prie tokio glaudžiasi! Dabar vargiai ir tenai
               beužklupsime!— kaltino visus nekantruodama.</p>
            <p>— Valio prie porelės! Sugultu-ves belangėje Įtaisysime!—sugaudė akla minia.</p>
            <p>— Ir senių nelikkite, vyručiai! Jie turi žinoti!—patarė dar kiti.</p>
            <p>— Tai kam gi mus turite tąsyti? Pasiklaust galėsite ir namieje atėję—mėgino Grigas
               ginties.</p>
            <p>— Nesusiras jauniklis, seniai tūpsite. Alio!</p>
            <p>— Blusas pirma reikia išblaškyt iš pasamonų, nes belangėse ir taip jų nématįs! —
               patarė dar vienas, jau ne kartą mėginęs pats tenai tupėti už Įvairias
               nepadorybes.</p>
            <p>— Tu jau nebijok: išbandei, tai žinai. </p>
            <p>— Išbandžiau, tai ne tavo nosimi. Žiūrėk, kad tu savąja neišban-dytumei ko kito!</p>
            <p>Taip bešūkaudami ir besiplu-zdami tarp savęs, nutaraliavo visi pas Stonaitę. Bet dar
               nespėjo visi susibrukt ir į kiemą, kaip sudardėjo vežimas ir Įvažiavo į kiemą pati
               Marelė, pargrįžusi iš „Ašarų Pa-kalnės“. </p>
            <p>— Vyrai, laikykite! Šitai ir pati ragana stebuklingai parčiuožė ant šluotos! Šit
               šluotą bent iš šiaudu susisukus pasikišo!—suklykė ją pamačiusi Syrienė. </p>
            <p>— Šen, panele, jaunikaitį! Kur paslėpei?</p>
            <p>— Duok šen! Vestuvių kelti šit susirinkome!</p>
            <p>Stonaitė nublanko ir dairėsi pasistebėdama, iškur tas užpuolimas? </p>
            <p>— Kokio jiems čia jaunikio reikia? Kas jiems sapnuojasi? Nepažįstami žmonės! Iš
               galvos išėjo, ar ar ką? — pratarė kreipdamosi į vežėją.</p>
            <p>— Neišvedei dar visą iš galvos savo prakeiktais burtais ir velniškais pamokslais,
               nebijok! Ir savo vaikus nuo tvirkinimo žmonės apsaugot pataikys! — suriko čia-pat
               Syrienė.—Kur dėjai savo šičelizdą? —rėkė plūzdama prišokus prie vežimo.</p>
            <p>— Ar tai tau, mamele, jaunikio prireikė?—susijuokė į Syrienę Stonaitė.</p>
            <p>— Į krūvą panelę! Prie seniu! Į belangę! — šaukė kiti balsai iš aplink.</p>
            <p>Keraišis — nes jisai, kaip tikriausias vyras, ir atgal gydytoją parvežė, rūpindamos
               sužinoti kuo-greičiau, kaip pasilaiko visiems malonus šeimininkas vadovas—buvo tai
               netik kitąkart Ašarų, dabar Dainą Pakalnėje, bet ir platesnėje linkinėje žinomas
               galinčius. Jisai, galima sakyt, ir šeimininką Žvyną nuo mirties išgelbėjo, vieną tik
               mėlynę nuo akmens laimėjęs. </p>
            <p>Dabar žiūrint, neikiek nepaisydamas viso trukšmo, tik kartkarčiais žvilgčiodams, kas
               ten darosi apie vežimą, atkinkė arklius, suvertė ir prikabino prie vežimo, padavė iš
               maišo ištraukęs šieuo, ir tiktai dabar, lėtai prisiartinęs prie biauriai plūstančios
               Syrienės, sugniauže rieškučiomis už riebiu pašonių, ir kol kas susiprotėjo, kas čia
               bus, šūsterėjo viršum galvų ją už tvoros. Pasigirdo nemalonus ve-kterėjimas, ir
               viskas nutilo. Kaskart labiau siutusi nuo Syrienės plūdimų akla gauja žioplai
               žiūrėjosi nustebusi tuo drąsumu ir pajėga, nes vyras ūgiu nei išvaizda nesiskyrė iš
               eilios. Tik i saują suimtas, kiekvienas sujautė skirtumą. Atlikęs šitą darbą, kaip
               niekur nieko, išsitraukęs ėmė krapštyt ir kurstyti pypkę. </p>
            <p>Toks matomas niekinimas galimos viso būrio rūstybės Įpykino gaują išnauja. Kilo
               slopus murmėjimas ir pagalios grasinimai. </p>
            <p>— O kas tai jisai čia per vienas, kad mūsų moteris trankytų. </p>
            <p>Krūvon ir šitą prie seniu! Į belangę! </p>
            <p>— Į krūvą! Į belangę! — suūžė balsai, ir piktesnieji ėmė spausties artyn pro kitus.
               Pora drąsesniųjų prišokę sustvėrė menamąjį neatsargų drąsuolį už alkūnių. </p>
            <p>Šisai, stipriau sukandęs dantyse pypkę, staiga sykterėjo abu už kelnių, pasitraukė į
               priešakį, sparčiai apsukęs kaip tinkamus sustatė, gniužterėjo abu drauge rieškučiose,
               ir vikriai apsisukęs patsai, sviedė į priešingą šalį per keletą žingsniu, lygu rugių
               pėdus, pardaužda-mas šitais dar porą prisiartinusių su lazdomis. </p>
            <p>Kažin-kas iš pašalies nusikvatojo. Pasipylė juokavimai ir smagžo-džiavimai.
               Pargriautieji įširdę ėmė graibyties akmenų, traukt mietus iš tvoros ir spraudės vėl
               artyn jau didesniu būriu prastumdami moteris, vaikus ir senius. Ore suūžė para
               akmenų. </p>
            <p>Vienas nedidis vyrukas, pamatęs už Keraišio pasienyje krūvą akmenų, manydamas, kad jo
               nemato, pripuolęs sugrobė porą į abi ranki. Nespėjo betgi atsitiesti, kaip Keraišis,
               šokterėjęs porą šokią, sustvėrė viena ranka už apikaklės, ir sugrįžęs prie vežimo,
               lengvai viena ranka užmetęs, pasisodino sugautąjį greta su Stonaitė, vis
               nepa-leizdamas apikaklės. Ore vėl pradėjo švilpti akmenis. Keraišis nutraukė
               sugautąjį nuo vežimo, ir iškėlęs priešakyje, vis viena ranka ėmė dangstyties, lygu
               skydu, atsistojęs pečiais į Stonaitę, ydant ir ją tuo pačiu pridengus; antroje
               rankoje sugniaužė iš-po šiaudą išsitraukęs ilgoką, stambu akėtinį branktą. </p>
            <p>— Broleliai, susimilkite! — pra-šyties ėmė belaisvis, gavęs pora akmenų, vieną pilvą,
               kitą į koją.</p>
            <p>Keletas prisiartino su mietais. </p>
            <p>— Salin krumplianugariai!—sušuko pirmą kartą užpultasis, bet taip, kad sukaukė
               atbalsiu visas alksnynas ir paupys, ir mosterėjo ratu aplinkui galvą sieksniniu savo
               branktu, net oras sustaugė. — Jūsų akmenaičiai ir pagaliukai geri paršams baidyti iš
               daržu, bet su vyrais kariauti netinka. Kol jųs mane sugriausite, aš bent iš keleto
               jūsų smirdančio mėšlo pridarysiu, o gal ir iš keliolikos, nes matau baisiai žiopli
               esate. Gal jau ir tai būčiau padaręs, kad šitas šeškas patsai ne būtų pasisiūlęs
               priedangčiui. Ar ne geriau juk buvo susipažint ir pasitarti žmoniškai, ne šokti tuoj,
               nežiūrint ko, su kumsčiomis, kaip arkliams? Juk matot po galų, kad aš ne keturkojis?
               Kaipo žmogus gi ir krikščionis, negalėjau išduoti jūsų žvėriškumui gydytojos, kuri
               tiktai ką gelbėjo nuo mirties tokių-pat, kaip jųs, galvažudžių nekaltai su-žaidintus
               mano draugus. Ana jūsų vadovas dar žiaukčioja kitoj pusėj tvoros; galiu aš ir
               stipriau katrą sugniaužti, jei to norite!</p>
            <p>Syrienė, pamaži atgijusi, pirmučiausia pamėginus, ar sveiki tebėra kaulai ir
               sąnariai, nušliaužė stenėdama už kero ir žvitriai žiūrėjosi, kas bus toliau,
               manydamos nuo visų pasislėpusi. Supratus dabar, kad baisusis jos nubaudėjas, lygiai
               lengvai svaidąs vyrus, kaip ir ją, ir jos vis neišleidžia iš akies, apėmė ją žydo
               baimė, ir pasileido klabankščiodama bėgti. Tiktai iš-už gero pusvarsnio ir už trejeto
               tvorų sukaukė atsigręžusi iš piktumo persimainiusiu balsu: </p>
            <p>— Surasiu aš tokius, kurie ir tave, pragaro veisle, pergalės!</p>
            <p>Ir skubiai nušlebeno savais keliais. </p>
            <p>Tuo tarpu susibėgo jau beveik visas kaimas ir Vilkiškiu. Dabar tiktai ramiai išėjo
               aikštėn taip-pat Keršulis, ikšiol pro langą tik žiū-rėjęsis, kas dedasi lauke, ir
               niekieno netrukdomas, priėjo prie vežimo, bene todėl, kad šis tvirtesnis dar išrodė
               už Keraišį. </p>
            <p>— Šit kur mūsų šeimininko žudytojai ir mūsų javų grobikai!— atsiliepė i atėjusi
               karžygys Kerai-šis.—Dantyse Įsikandę sunešiosite mums visus sugrobtuosius rugelius
               iki vieno šiaudelio! Nenusieis jums tai dykai, neabejokite!</p>
            <p>— Kokius rugius? Ko tu prie mūsų kabinies?—prakalbo balsai iš eilios.</p>
            <p>— Jeigu užmiršote per vieną naktį, tai taip neseną daiktą lengvai jums primis
               policija, arba rasi ir kazokai su nagaikomis, nes manau, netuščiai ta jūsų ragana
               grai-žėsi išsišiepus už tvoros.</p>
            <p>— Grraižėsi ne mums; tai gali būti tikras.</p>
            <p>— Grraižėsi, be abejonės, man, bet kazoku kančiai teks kam kitam. Tai vėl aš galiu
               tikrinti tvirtai, nes manęs niekas niekur nematė svetimų javu grobiančio, nei
               keleivių užpuldinėjančio po svetima pastoge.</p>
            <p>Minia sujudėjo, ir pasigirdo daugio duzgėjimas prietyliai tariančius! balsų. Čia
               kalbą perėmė Ker-šulis. </p>
            <p>— Vyrai! Žmonės krikščionis! Argi ne gėda ištikro duoties taip apsukt sau galvas
               porai iš kažin-kur atsivilkusių ištvirkėlių, ydant mes, vietoje gynęsi broliškai
               sujungtomis pajėgomis nuo visiems įkyrėjusių galvažudžių plėšikų, žū-dytumėsi tarp
               savęs? Vakar rytą išėję į savo lauką piauti rugių, užėjome beplaunančius ir Įkandin
               be-sivežančius jau svetimus, kurie, vietoje prasitraukti, mums pareikalavus, kuo
               neužmušė mums šeimininko, sunkiai sužeidę pirma porą ginančią darbininką. Atvežėme
               sužeistą čionai pas gydytoją, ir jųs šitai, nesiklausę vardo nei kaičios, puolate ant
               mūsų vėl su akme-nais ir mietais. Argi ištikruju mes neturim pamato manyti, kad jus
               esate tie patįs, kurie ten ant mūsų užpuolėte? Parsives ta boba policiją, ir gausite
               ištikrju ko nenorite, ir i belangę jus pačius sutu-pdys. Vargiai beturės laiko ir
               noro tyrinėti, tie patįs jus, ar ne?</p>
            <p>—Tik jus gi žinote, kad ne tie patįs?—atsiliepė nedrąsus balsas iš būrio. </p>
            <p>— Mes neturėjome laiko tenai įsižiūrėti, o šeimininkas, kursai pirmutinis su
               užpuolikais žodžiu kalbėjosi, dabar sužaidintas guli be vokos, todėl kur-kas geriau
               bus jums patiems kuo-greičiausiai išsiskirstyti ir grįžti kas sau į namus. </p>
            <p>— Tik mes gi ir susispietėme gaudyti tu šaikininkšų, tariant ją vado Jonaičio Petro;
               ir čionai jis vakar buvo jeibių pridaręs šit šitam seniui su kaimo vaikais.</p>
            <p>— Kaip tatai su vaikais? Ką Jonaitis šiam seniui galėjo padaryti su vaikais?</p>
            <p>— Plytas lauke džiovinamas sugriovė ir sugurino.</p>
            <p>Zvyniečiai susižvelgė tarp savęs ir nesusilaikydami nusišypsojo. </p>
            <p>— Eikit jus, eikit! Žmogus, mokslus išėjusis, ypačiai visokias teises ir įstatymus
               žinąs advokatas, neras svarbesnio ko veikti, tiktai eis su kaimo vaikais į laukus
               plytų daužyti?... Ir kieno? Tokio vargšo senio! Daug kam vargo arba naudos iš to,
               turi šis senis pridžiovintų plytų, ar ne? Nejaugi jums ir galvoje niekam netopterėjo,
               kad Jonaitis galėjo ten nueiti draust vaikų, ne mokyt jų kieno plytas daužyti? Ar
               matė jį kas griaunant tas plytas su vaikais, ar vaikams liepiant girdėjo?</p>
            <p>— Seni! Kaip ten buvo? Pasakok! — atsikreipė dveitas vyrą iš būrio prie senio
               Moliušio.</p>
            <p>— Griaunant aš nemačiau nei vaikų nei Jonaičiuko, tik užėjau visus bestovinčius prie
               sugriautų jau plytą ir vieną iš vaiku pasilipusi ant krūvos—niurai paaiškino
               senis.</p>
            <p>— Ot ir matote! O aš jums pasakysiu, kaip matau, mažką tuose dalykuose
               teišmanantiems, kad jus ne Jonaičiuką gaudykit pirmučiausia, tik anuodu. Jei
               Jonaičiukas ir yra ją vyresniuoju, kaip sakote, tai juk ir patįs, tur būt, esate
               girdėję, kad jei kam vištą pavogė, tai eilinis kareivis, ne jenarolas; jei žandus kam
               sudaužė, tai eilinis policijan-tas, ar mažką augštesnis, ne gubernatorius, o
               Jonaičiukas juk taip-pat, kaip gubernatorius ir jenarolas, augštuosius mokslus
               baigęs, o jus dabar nei iš šio nei iš to sugalvojote, kad jisai su vaikais jūsų kieno
               plytas daužęs?!... Juk jums ir prasta vietinė policija neįtikės, ir gausit bausmę už
               pasityčiojimą ir suvedžiojimą.</p>
            <p>— Jei pats blogo nedaro, tai tegul jaunesniuosius sulaiko!</p>
            <p>— O jus turit prirodymą, kad Jonaičiukas jų tarpe yra vyresnis ir gali anuos
               sulaikyti? Ar gali vėl už viską atsakyti mokytojas, jei mokiniai, jo paleisti, kam
               langą išdaužė, ar kaktą pramušė? Netik mokykloj jie mokės gero, bet pa-šaliur gali
               pramokt ir blogo. Kaip kam papuola. Be to, Jonaičiukas anų nepeni iš savo saujos,
               kaip jus savo vaikus, o pasakykite, ar visad galite suvaldyti priaugusius?</p>
            <p>— Jie ir mūsiškius iš kelio išvedė.</p>
            <p>— Bet nematėte ir negirdėjote, kad Jonaičiukas būtų mokęs juos šelmybių ir
               galvažūdybių.</p>
            <p>— Tai jis turi žinoti, kur anie.</p>
            <p>— O jųs ar visada apžinot, kur apsiverčia jūsų suaugę vaikai ir ką jie daro, nors
               taip viename lauke su jais darbuojatės? Ką gi jie daro, išskyrus anuodu plėšiku
               galvažudžiu, ne jūsų protui tai taip greit apimti. Tuo tarpu, jei menate, kad
               Jonaičiukas gali jums ką pagelbėti, reikė kaipo kaimynams ateit su geru žodžiu
               pasiskųsti pasitarti, ne su mietais griauties į sodžių lygu vilkų baidyt iš miško,
               arba patįs lygu galvažudžiai...</p>
            <p>Didžiuma galvotesnių vyrų pilnai atsipeikėję ir įsitikinę, pradėjo ramiai pritarti ir
               kitus malšinti. </p>
            <p>— Kas gi judu per vieni ir iš-kur, kad taip užstojate anuos? Bene jų bičiulai
               patįs?—dar pasigirdo balsai iš minios.</p>
            <p>— Mes bičiuliai, mylėtojai ir guodotojai teisybės ir žmoniškumo — atsakė Keršulis.—Aš
               gi pats pažinau tarp jūsų vienatinį ikišiol dorą ir protingą žmogų—Grigą ir matau
               nelaimingus Jonaičiuko tėvus, kuriuos jųs tampote, lygu žydai Išganytoją. Kas
               vailioja be kaltės šitokius gyvenimą jau pervargusius senius, tas pats. žmogaus vardo
               nevertas; ką šitokie žmonės, kaip seniai Jonaičiai ir Grigas, išauklėjo, tas ir
               suklydęs dar nebus vertas vien mietu į galvą, kaip jųs tad esat užsigraižę.</p>
            <p>— Iškur gi jųs ir kas tokie patįs?—atsikartojo klausimas.</p>
            <p>— Mes iš Gerveraisčio, arba buvusios Ašarų Pakalnės, Žvyno ben-dradarbiai; ten
               kambaryje guli sunkiai sužeistas pats mūsų šeimininkas; jei kas pažįstate iš veido,
               galite įsitikinti.</p>
            <p>— Aš pažįstu!—atsiliepė balsas iš būrio.</p>
            <p>— Ir aš! Ir aš! — atsiliepė dar apie dešimti,</p>
            <p>— Tai galite Įeiti į vidų ir įsitikint. Tik meldžiami nekelkite tru-kšmą, nes ligonis
               gana silpnas.</p>
            <p>Neužilgo mačiusieji Įsitikinę, kad tai pats Žvynas ir vis dėlto apžiūrėję kitus
               kambarius, ar nėra Jonaičiuko, išėję suramino ir kitus. </p>
            <p>— Kas čia dabar daryti?—ėmė tarties susirinkę į kuopą.</p>
            <p>— Pirmiausia, kas išpuola, tai paleisti namo šituos senelius, nes ištikrųjų gėda,
               lygu budeliams, tą-svti į kapus jau žengiančius senius. Turėkit žmonės širdį!
               Apsiskaityki-te su sąžine! — įsikišo vėl Į kalbą</p>
            <p>Keršulis. </p>
            <p>— O jie turėjo sąžinę ir širdį glaust prie savęs plėšikus?—atsiliepė piktas balsas iš
               būrio.—Nesilankė pas juos ir anuodu?</p>
            <p>_ O jus daugiau nežinote tokiu tėvu, kurių vaikai išklydę, pas kuriuos lankėsi dar
               aršesni? paklausė Keršulis.— Kodėl anų nežudote? Todėl, tur-but, kad ir tarp jūsų,
               čionai pyktaujančių, yra nemaža tokių, kurie toli ne visame kame gali pasigirt savo
               vaikais, ir prisieitą, tur-būt skirties per pusę ir žūdyties visiems. Tiesą sakant,
               senius, ir Jonaičius ir Grigą, betąsydami, darote savažūdybę, nes ar jie jums ne
               savi? O kaip iš veidu matau, ne daug kuo kam galėjo į-kyrėti. Na, pasakykite,
               meldžiami, kam jie kada katras ką pikto padarė tokio, kad jau negalima būtu dovanoti?
               Ar ne daugiau kartais jiems kiti Įsipyko? Pasakykite, Vil-kiškiai!</p>
            <p>— Dieve duok, kad visi būtu tokie kaimynai, kaip Jonaičiai ir Grigas! — atsiliepė
               iškarto keletas net balsu.</p>
            <p>— hitai ir matote! O jus čionai, iš kitu kaimu atėjusieji, užsipuolė-te, patįs
               nenusimanydami, ant ko ir už ką!</p>
            <p>— Tik jų gi lizde spietėsi plėšikai?</p>
            <p>— Jų lizde spietėsi vien niekam dar nežinomi užeiviai, kuriu dar tuomet niekas
               nežinojo, kad pasirodys plėšikais. Ir jūsų vaikams ir jums patiems tenka susieiti su
               plėšikais ir vagiliais, tečiaus dėl to dar jūsų niekas negena iš namu, nei gi ant
               jūsų užpuldinėja, kad negenat laukan savo vaiku, kiekvienas susiprazdami žiūrėt, ką
               daro kas patsai, ne jo vaikai arba pažįstami; kodėl gi šitiems seneliams pas jus
               kitokia teisė?</p>
            <p>— O vis dėlto mes Jonaičiu sūnaitį pridabosime—atsiliepė balsai.</p>
            <p>— Pridabokite, susieikite ir tarkitės, nes labai gali būti, kad jisai kuo mieliausiai
               pagelbės jums iš vargu sukties!</p>
            <p>Taip visi užpuolikai, galu gale atsipeikėję ir susipažinę su žvynie-čiais,
               kuo-gražiausiai atsiprašydami atsisveikino, išsiskirstė savomis bendrijomis ir grįžo
               romiai namo. Dargi tie pritrenktieji, ir tie, kasydamies sutrankytąsias blauzdas,
               vien tarp savęs kits-kitam ėmė prisikai-šiot, kam pirmas beprotiškai išsišokęs? </p>
            <p>— Betgi ir rankelės to žvy-niečio! Kodis moliais kodis! — stebėjosi.</p>
            <p>— Taigi matėte, žiopliai, kaip Syrienę, lygu vištą, šusterėjo per tvorą—nusijuokė
               vienas iš nepalytėtųjų—o juk ta moterėlė taip-pat poros dešimtu vertą kiaulę
               atsvertu.</p>
            <p>— Tai tau! Ir dukart po porą dešimtu atsvertu, kai dabar kiaules brangios. </p>
            <p>— Žmogau! kur tavo baimė?— pratarė paskutinis prisiartinęs prie Keraišio Kauganės
               Kibyšis, taip-pat didokas, plačių pečių vyras.— Juk vis dėlto tamstą butų užgrūmę,
               kaip lokį.</p>
            <p>— Vargiai ar, nes bučiau stropiau grūmęs ir aš—atsakė šis nusišypsojęs.—Tuo tarpu,
               matydamas, kad ir tarp jūsų, kurs tik regisi stipresnis saujoje, gudresnis ir protu,
               ir nesišoka be jokios nuovokos, lygu gaidys ant žąsino—neturėjau labai ko ir bijoti.
               Galvojau vėl, kąd, gal-būt, ir netaip jųs čionai pikti žmonės, kaip išpradžios
               įssiduodate, todėl ir bevelijau pirma susipažinti; kitaip gudriau būtų buvę bent
               keletą iškarto stipriau nuraminti, nes tada būtų nurimę ir kiti. Tada ir arkliu
               nebūčiau jau kinkęs, kad nebūtu reikę gelbėti mūsų pačių vienatinės pagelbėtojos
               gydytojos. </p>
            <p>— Na, na! Matau, kad išmėginti vyrai esate—tarė pakraipęs galvą Kibyšis.</p>
            <p>Miniai pradėjus skirstyties, Stonaitė, susirūpinusi paliktu ligoniu, pasiskubino su
               Keršuliu į vidų. Tarp durų susitiko išeinantį dėdę Kūgį. </p>
            <p>— Kaip ten mūsų ligonis?—paklausė nusimezdama nuo pečių kelionės priedangsčius.</p>
            <p>—Negudriai—atsakė paklaustasis.—Nugirdo, matoma, kieme tru-kšmą, ir panorėjęs
               pažiūrėti, kas ten darosi, pakilo iš gulto, sujudino žaizdas ir apalpo. Aš,
               prieangyje stovėdamas, išgirdau judėjimą ir iėjęs radau apalpusi viduryje aslos. </p>
            <p>— Kada gi tai ištiko? Juk buvome žiūrėt su žmonėmis, ir vis tyliai gulėjo savo
               lovoje? — rūpestingai klausinėjo jo bendrai.</p>
            <p>— Taigi ištiko tatai, jau apžiū-rėtojams išėjus. Jie, matoma, ir išbudino galutinai,
               nes pirma vien pro miegus klejojo. </p>
            <p>— Stonaitė, prisiartinus pakišo po pažaste termometrą, ištardama pirmučiausia kiek
               kūnas turi šilumos; paskui, suėmus už rankos, ėmė skaityti, žiūrėdama į laikrodėli,
               širdies plakimą.</p>
            <p>Sutraukė antakius, ir rūpesnis atsimušė gydytojos veide. Pastebėjo tą ženklą Grigas
               su Kūgiu. Šiuodu prisiartino taip-pat. </p>
            <p>— Ar neparvežus kunigo?—pratarė tyliai i gydytoją Kūgis.—Ne-numarįs juk, o ramiau
               būtu visiems.</p>
            <p>— Gydytoja, pagalvojus dar ką, ėmė taisyti naujus apraišalus.</p>
            <p>— Pavojaus ikikol nėra; tuo tarpu matote, kad ligonis guli be atvokos. Ką gelbės?</p>
            <p>— Kunigas reikalingas ir prie neatvokiančių — užginčijo dėdė. — Jums mokytūnams vis
               tatai „et sau!“ o mes seniai nenorime imties ant savo sąžinės. O ką ir jo tėvai
               pasakytu, sužinoję, kad čia jų vaikas mirė neaprūpintas krikščioniškai į amžinąjį
               gyvenimą? Ar geriau, kad paskui miręs dar daužy-tųsi, kaip anos Rūdos bajorpalai-kis,
               nerazdamas ramūmo kapuose.</p>
            <p>— Darykite, kaip tinkami, tik bent Syrienės neparveskite marinti. Tikybos apeigoms aš
               nesipriešinu, ir pati i bažnyčią vaikščiočiau, jeigu nebijočiau bereikalingai kokio
               sumišimo sukelti, jau syki būdama išvardyta bedieve iš sakyklos už lietuviškas
               knygeles.</p>
            <p>Šitas kalbas girdėjo ir ligonis, todėl, kiek atsigavęs, paprašė, kad jo mirtimi pakol
               dar nesirūpintų, nes tik neatsargus žingsnis buvęs priežastimi, kad kojai
               pasipainiojus, suklupęs ir apalpęs. </p>
            <p>— Ypač vietinio klebono nekibinkite, nes gali nevažiuoti, ir gali išeit naujas
               bereikalingas tamsių pajėgų suerzinimas.</p>
            <p>— Tai ir tamsta ant aštriųjų su klebonu? Kas per priežastis? — pasmalsavo Grigas.</p>
            <p>— Tos pačios, kaip ir gerbiamosios gydytojos—paaiškimo už ligonį Keršulis.—Dar kiek
               ir su pri-dėlkais.</p>
            <p>Tuo laiku gydytoja jau pabaigė raišiojimą, ir įpylus apie pusę stiklinės kažin-kokio
               vaisto su lašais, padavė atsigerti. Ligonis išgėręs suėmė sveikąja savo ranka
               Stonaitės ranką, ir jausmingai pabučiavęs, drebančiu balsu atsiliepė: </p>
            <p>— Mirt tai gal jau ir nebemirsiu šiuo kartu, bet dėl greitesnio išgijimo vis dar
               vieno vaisto trūksta.</p>
            <p>Visi tenai buvusieji akylai sužiuro. </p>
            <p>— Nenusimanau daugiau nieko, kuo dar galėčiau būti naudinga—nusiminusiu balsu
               atsiliepė Stonaitė.</p>
            <p>— Ir nusimanai tamstelė kuo-gražiausiai, ir ištesi kuo-geriausiai; ar galėsi, tatai
               sava širdis tik gali išrišti: trūksta man to įsitikinimo, kad neapleisi manęs
               gerbiamoji dabartinė globėja ir išgijusio, bet kaip šviesi žvaigždutė apšviesi ir
               viso gyvenimo takus ir painias.</p>
            <p>Rimta ir stipri ikišiol gydytoja nublanko, ir kritusi čia-pat ant stovinčios kedės,
               sėdėjo žado ir spėkų staiga pritrūkusi, nuleidusi rankas. Pora ašarų tyliai nuritėjo
               iš akiu. </p>
            <p>— Atsiprašau! — tik girdimai pratarė ligonis ir atsuko galvą į sieną, slėpdamas savo
               skausmą.</p>
            <p>Stonaitė vis sėdėjo nekrusterė-jusi. Staiga struopterėjo, nes asla po kojomis
               netikėtai sudrebėjo, tartumei kas kelių pūdų akmenį būtų išmetęs ant grindų. Tai
               abudu žvy-niečiu, maž - daug apie panašius prietikius nusimanančiu iš paskaitų,
               dažnai viešai buvusiųjų pas juos liuosais Vakarais, pripuolę ant keliu, ėmė maldaut
               už neįgalintį savo šeimininką. </p>
            <p>— Būk, ponytėle, mums gera seselė ir motyna, kaip kad nepavaduojamasis mūsų
               šeimininkas visada mums buvo geriausias brolis ir tėvas! — maldavo nubuciuodamu
               sugautas rankas. — Nepasigailėk ir šito nors brangiausio vaisto geram ir vertam mūsų
               globėjui!</p>
            <p>Prašypsojo pro ašaras Marelė. </p>
            <p>— O judu, brolužiai, visada būsite man tokie geri apgynėjai? — paklausė spauzdama
               naujų bičiulių rankas. </p>
            <p>Pas mus Žvynų valstybėje, Dainų Pakalnėje, įstatymai to reikalauja, kad visi eitų už
               vieną, ir kiekvienas už visus!—rimtai, vienu balsu atsakė žvyniečiai. — Jei laikiną
               pagelbėtoją gerai užstojome, tada, kai nuolatą turėsime, stengsimės dar geriau;
               netiktai mudu, bet visa vyrija ir visi kas tik gyvas Dainų Pakalnėje!—tikrino
               pasikarščiuo-damu. </p>
            <p>— Ačiū! ačiū! Skolinga juk jumis esu, gal būt, ir nemaža, nes juk nežinia, ką batų
               sugalvojusi man Syrienė, įgavusi į savo rankas. Rasi būtų ant laužo spirgint liepusi,
               ragana apskelbus? Ką gali žinot? Gal-būt, ir duosis paklausyti, taip gerų žmonelių;
               pažiūrėsime — tarė Stonaitė ir šypsodama atsikreipė prie ligonio.</p>
            <p>— Tai tamsta ir tikrai jau mirt užsižadėjęs, kad vestuvės parūpo?</p>
            <p>— tarė prigrasydama, jau visiškai apgalėjusi sujudintus jausmus.</p>
            <p>— Nenoriu! nenoriu! — sušuko linksmai ligonis. — Gelbėkite, kas tiktai galite! Ir aš
               pats dabar jau mirčiai nebesiduosiu, nors ji stipresnė būtų ir už Keraiši.</p>
            <p>Ir ėmė stengties pasikelti. </p>
            <p>— Ką tamsta darai!— sušuko už peties sulaikydama Stonaitė. — Juk visi apraišalai vėl
               nubirs ir paskatinis kraujas ištekės! O aš visada, i kaimyną nusižiūrėdama, sėmiau
               pajėgas ir patvaros pavyzdi sunkiose valandose; bene apsirikau ištolo? Šit koks
               nepakantrus! Gal ir neatsargu būtų susidėti negerais mūsų laikais.</p>
            <p>— Tai aš mirsiu, kad taip—tarė jau dabar juokais, nusigręždamas į sieną.</p>
            <p>— Jei tiktai aš leisiu mirti — atsakė taip-pat pajuokuodama Stonaitė.</p>
            <p>— Tai aš išgijęs kasdien su piršliais važinėsiu — atsikirto užsikir-tusiu balsu
               ligonis.</p>
            <p>— Tai tada ir pažiūrėsime, ką atsakyti; tuo tarpu gi prašom ramiai gulėt, nesiblaškyt
               ir pratinties prie paklusumo gydytojai.</p>
            <p>— Valio Žvynu vieš valdybė ir malonioji Dainų Pakalnės šeimininkė! Sykį priėmus į
               savo globą šeimininką, neapleis jau ir mūsų! Mes turime vadovą, turės ir mūsą
               moterėlės!</p>
            <p>Visi to besiklausydami, laimingai šypsojo, tiktai senis Grigas, lyg patsai i save,
               balsams aptilus, pratarė: </p>
            <p>— Sudieu, Petrelio laimuže!</p>
            <p>— Tai, kaimynėli, dėdeli, taip pigiai mane ir išduodi?—tarė pra-šypsojusi Stonaitė. —
               Juk dar mes čia niekas nieko nežinome. Galbūt, tai iš ligos tik. Ogi žinai tamsta ir
               pats, jog Petras irgi paskutiniu laiku atsisakė su manimi vienu keliu eiti.</p>
            <p>— Taip, taip. Viena klaida gimdo kitas ir veisiasi, kaip dilgėlės visu gyvenimo taku
               — kartojo senis savo, neatsakydamas.</p>
            <p>— Tai man neleisi, dėdele, kai-mynaitės? — lygiai linksmu balsu paklausė ligonis.</p>
            <p>— Kur gi neleisi, jeigu anas, prie kurio buvo akis ir širdis pripratusi nuo
               kūdikystės dienu, amžinai nepataisomai suklydo? Dieve duok kuo-geriausiai! Dieve
               duok!— kartojo senis atsisveikindamas. — Geri žmonės, matau, esate. Dieve duok, kad
               ir mūsų nelaimingoje linkinėje kuo-greičiau, kuo-daugiau tokiu aisirastu! Vienas-kito
               verti esate, Dieve duok.</p>
            <p>Sugrįžo žmonelės iš medžioklės ant Jonaičiuko kas sau namo ir džiaugėsi laimingi, be
               didžios kieno skriaudos, turį apie ką pasipasakoti. Dauguma džiaugėsi ir tuo, nors
               patyliais, kad Jonaičiuko nesugavo. Vis dėlto juk biaurus daiktas žmogų, lygu gyvulį,
               tąsyti. Staiga, tuo] kitą rytą, liūdnai susidrumzdė ta nekalta žmonelių laimė. Vos
               saulei patekėjus, sudulkėjo kelias ir at-klapnojo net apie porą dešimtų raitosios
               policijos. Drauge vežimu važiavo vyriausybė. Vežimo krėsle, greta su vežėju, drybsojo
               Syrienė. Privažiavę pirmutinį sodžių, tuojau išsiskirstė po keletą iškarto į visus
               paminėtuosius kiemus ir darbavosi per visą dieną, suvarinėdami žmones, tyrinėdami,
               surašinėdami ir nuolatai tikrindami, kad jie niekam nieko blogo nedarysią. Vakaro
               sulaukus, išdulkėjo visi atgalios į miestą, tartumei dėl tuščio smalsumo būtų buvę
               atkeliavę. </p>
            <p>Vilkiškių kaime, pas Jonaičius, Grigą ir paskui pas Stonaitę, darbavosi pati
               vyriausybė, įtampiausiai išklausinėdami, kur pirmučiausia atvykę sustojo anuodu
               nežinomu jaunuoju veikėju ir kur dažniausiai prisilaikė. </p>
            <p>Nors kiek jau atsargiau ir apsidairydami, bet kitos dienos ramiai sulaukę ir įpusėję,
               ypačiai sulaukę pavakarės, žmonelės vėl ėmė rin-kties, tarties, spėlioti. Kaip-kas
               jau ir prie Syrienės ėmė kibti ir prikaišioti, kitas dargi stambiai nuplūdo, kad
               vargą ant žmonių užtraukianti; bet bobai prigrasius, kad tai dar ne viskas esą, nes
               ne tuo kitur šitokie dalykai baigiąsi, kibintojai liovėsi. Tik visų aplinkinių sodžių
               šunis kažin-ko neperstodami kaukė, nerimą plėzdami ir žmonėse. </p>
            <p>Grigas, jau nevieną panašią audrą pergyvenęs laimingai, ir dabar, atsikėlęs rytą,
               nusiprausė, papoteriavo ir išėjo gyvulių rūpinti. Sulaukęs pusryčių, prisėdo ir
               valgė, kaip paprastai. Bet buvo žymu, kad tatai vis daro dėl tvarkos, nepasiduodamas. </p>
            <p>Papusryčiavęs išėjo į kluoną ir išsitraukė keletą pėdų rugių duonai prasikulti. Bet
               nesisekė ir darbas. Tiesiok neįgalėjo suvokti, ar tai jau gana tam ar kitam pėdui, ar
               dar bent porą kartu zvabterėti. </p>
            <p>Pas Jonaičius nueitu pasikalbėti, bet seniai užsiraukė savyje neprakalbinamai. </p>
            <p>— Dievai žino: gali blogai seniams išeiti, kad tyrinėtojams taip nieko neatsakė. Čia
               ašaromis ir apsiniaukusiu veidu neką pelnysi— garsiai protavo senis, krapštydamas
               apblokštus pėdus.</p>
            <p>Yšpiečiai jau buvo, kada kaukęs, kaukęs savame kieme Jonaičių Meškius, atbėgęs į
               Grigo kiemą, ėmė kaukti atsitūpęs priešais kluono vartus. Senis pametė darbą. </p>
            <p>— Bene nutiko tenai kas? — pratarė uždarydamas kluoną.</p>
            <p>— Šuo, radęs užjautą, ėmė vy-zginties aplink, tai vėl užbėgęs į priešakį, veizdėjo
               atsigręžęs, tartum norėdamas priskubinti, ir liūdnai kaukė. Praeinant pro sodneli,
               sustvėrė už skverno dantimis.</p>
            <p>— Leisk, šuneli, leisk!—pratarė paglostęs senis. — Reikia kaimynus aplankyti. Ir
               vargu reikia dalyties, kad lengviau būtų.</p>
            <p>Ir žengė senis i kiemą, traukdamas šunį paskui. </p>
            <p>Matydamas, kad jo neklauso, sustojo šuo prie sodnelio tvoros, kur buvo pratęs
               landyti, ir vėl pradėjo kaukti, bet Grigui užsisukus už trobos kampo, pasivijo ir jis
               paskui. </p>
            <p>Kieme, trobos prieangyje stovėjo ir patsai Jonaitis, krapštydamas ir pampdamas
               užgesusią pypkę. </p>
            <p>— Tegul bus pagarbintas......!— pasveikina Grigas.</p>
            <p>— Laukan eik!—lygu atsakyman pasigirdo Jonaičio balsas, nes Meškius jau čionai
               pritūpęs priešais užtraukė savo raudą, o matyt, spėjo seniui įsipykti. Ir vėl ėmėsi
               darbščiai čiulpti be nuovokos senai užgesusią pypkę, krapštydamas drebančiomis
               rankomis, dažnai nusi-sispiaudydamas ir vėl tartum su baime darbščiai čiulpdamas</p>
            <p>Pakraipė kaimynas galvą; apsiniaukė jo veidas rūpesniu. </p>
            <p>— Dieve susimilk ant mūsų vargdienių! — tarė žengdamas i vidų. Trobos viduj, prie
               stalo klūpojo be žado, ant suolo apsikniaubusi, ražančiumi pirštus apsipynusi
               Jonaitienė. Viduje atsidavė rudens oru, kaip ir lauke. Matoma, jau bent antrą dieną
               buvo nekūrenta. Senis priėjęs pajudino už peties.</p>
            <p>— Kūma! kaimyne! Ogi ar jau sveiki marinties žadate? Kaimynėle! Oi Dievo bijokite! Oi
               kur mažiukė? Elzyte! Elzyte! eikšen! Obuolį atnešiau! Eikšen!</p>
            <p>— Dieve susimilk ant mūsų! — pasigirdo silpnas Jonaitienės balsas. Mažiukė
               neatsiliepė, tiktai Meškius, išgirdęs artimiausios savo bičiulės vardą, puolėsi
               nesulaikomas į vidų ir ėmė prie senio vyzginties, žiūrėdamas į akis; paskui, atšokęs
               prie angos, sukaukė ir vėl žiūrėjosi vy-zgindamas į griozdžiantį po kampus
               kaimyną.</p>
            <p>— Kas čia tokio būtu? Bene sodnelyje kur užmigo, ar ką?</p>
            <p>Šuo pamatęs, kad galų gale duosis privesti pagalba kur reikiant, įšoko į darželį, bet
               nebėgdamas tolyn, pritūpė ant tako ir sukaukė, tartum pranešdamas kokią nepaprastą
               baisybę. Pažvelgęs atgalios ir matydamas, kad kaimynas pasiryžęs sekti, šoko porą
               šuolių, ir sustojęs krūmu tarpe, ant paties prūdelio kranto, vėl užtraukė savo liūdną
               raudą. </p>
            <p>— Šia kur tu savo bičiulėlę priglaudei, nedorėli! Dieve susimilk! Nekitaip, tik dar
               vakar rytą, žmonių išsigandusi, pašoko į krūmą slėpties ir nuslydavo į vandeni nuo
               stataus kranto. Susimilo Dievas ant vargšutės, nes ką gi ji būtu veikusi prie
               susmukusiu seneliu?..</p>
            <p>— Amžiną atilsi duok Dieve vargšei našlaitėlei!—kartojo senis, traukdamas iš vandens
               jau kiek pabrinkusią, bet tuo skaisčiau išrodančią mažytę, su paraudonavusiais
               veideliais šaltame vandenyje.</p>
            <p>— Ot ant ko parsiėjo!—purino senis, išspaudydamas iš rūbeliu vandeni.—Nei numirti
               niekas mažutei nepadėjo; nei žvakelė neprašvietė tau takelio i amžinybes.</p>
            <p>— Paėmė atsargiai ant ranku, lygu miegančią, prabudinti bijodamas, ir nešė pamaži į
               trobą, o paskui sekė vienatinis bičiulis Meškius, tęsdamas savo liūdną raudą.</p>
            <p>Kaimynai, Įbauginti Syrienės grasymu, kad bus blogai su visais tais, kurie lankysis
               pas „čečilizdų“ bičiulius, lenkė ir dabar ištolo Jonaičiu ir Grigo butas. </p>
            <p>Įeidamas su savo naštele į trobą, Grigas vėl susidūrė su Jonaičiu. Senis pasitraukė
               Grigui iš ta-ko, lygu stiklinėmis akimis žiūrėdamas į kaimyną ir jo naštą. </p>
            <p>Troboje Jonaitienė vis toj pačioj vietoje beklūpodama, nėrė per pirštus ražančių,
               šapšėdama tik-tik ką judančiomis lūpomis poterius. Grigas paguldė mirusiąją šalip ant
               suolo. Senė pakėlė galvą. </p>
            <p>— Užmigo? Sušalusi? — pratarė prisilytėjus ranka prie galvelės. —:</p>
            <p>— Sušlapusi?... Gal lįja.</p>
            <p>— Užmigo nebeprabundamu miegu—atsiliepė Grigas.— Drobulės baltos ar nėra kur?</p>
            <p>— Yra skrynioje, ant paties viršaus padėta. Gaminausi. Širdis nujautė, kad
               neilgam.</p>
            <p>Grigas tuo tarpu persinešė mergaitę ant lovos, nuvilko šlapius apdarus; paskui,
               įsipylęs į burna-prausę vandens, nušluostė, nuprausė, sušukavo plaukelius, ir
               suvy-stęs drobule, paguldė ant stalo. Apsidairęs aplink, pamatė už paveikslo švęstą
               žvakę. Užžiebė, ir paėmęs nuo lango kryželi, pastatė drauge gale galvos.</p>
            <p>— Bet kur dings mažilėlė be vainikėlio? Ką atsakys aniuolėliams danguje paklausta?
               Grėda būtų likusiems gyviems. Ot, nupįsiu patsai, kaip mokėdamas.</p>
            <p>Išėjo į darželi ir ėmė skinti ir dėstyti stambiais savo pirštais rūtų šakeles. </p>
            <p>Seniui betaisant ant galvelės žalias rūteles, priėjo pakilusi ir Jonaitienė. </p>
            <p>— Mirė mažytėlė? Tai ir gerai, nesulauks.</p>
            <p>— Ko nesulauks? paklausė pasistebėdamas Grigas.</p>
            <p>— Ko?.. Svečiu! —rimtai atsakė Jonaitienė.—Jau prakaulė viešnia galanda dalgi,
               bestripinėdama aplinkui sodžių, o vieškeliu atdulka, atbilda svečiai. Dar valandėlė,
               kita, ir pradės savo darbą.</p>
            <p>Grigas neramiai žiūrėjosi i kalbančią, o senė patylėjus pasakojo toliau, tartum
               atgijusi atminimuose. </p>
            <p>— Rūpinomės, trūsėjome, svajojome abu su tėvu nuo jaunu dienu, ir ar to laukėme?</p>
            <p>Ir nuščiuvo senė, vėl paskendusi sunkiose mintyse. </p>
            <p>— Dievas visagalis — trumpai pratarė kaimynas.</p>
            <p>— Dievas?—pertraukė senė. — Aš vakar mačiau. Tik žmonėms prasiskirsčius iš Kūgiu
               kiemo, aš tiesiok nuėjau prie apžadų kryžiaus miške. Sušaudė Dievuli. Tuščia križma
               bestovinti. Staiga prašvito visas miškas, ir aš pamačiau, ot taip, netoliese: Šonas
               atvertas, kraujais sruvena; ant galvos erškiečių vainikas. Šviesus toks, kaip
               mėnulis. Aš parkritau ant žemes ir meldžiu: Susimilk Dievuli, susimilk ant mūsų!
               Dovanok suklydusiems.</p>
            <p>— Nebijok! — pratarė Dievulis. —Neilgai trukus, visiems kenčiantiems liepsiu atverti
               dangaus rūmų vartus ir apšviesiu paklydusiųjų takus.</p>
            <p>— Ir padėjo prisiartinęs ranką ant mano galvos. </p>
            <p>— Aš dabar nieko nebebijau —baigė senė. — Tegul ateina kuo-veikiau! Gana jau kentėti
               šioje taip gausiu ašarų pakalnėje! </p>
            <p>— Tai jos dūšelė, dangaus Viešpačio akyse stojusi, ir mums, tur-but, atilsį išprašė —
               pritarė užsimąstęs Grigas, rodydamas į gulinčią Elzikę. </p>
            <p>Čia pertraukė kalbą trenksmin-gas bildesys keliu ir kieme. Meškius, unkšdamas iš
               baimės, tarp kojų įspraudęs uodegą, įpuolė į trobą ir skubiai palindo po lova.
               Jonaitienė gyvai pašoko nuo sėdynės, ir puolėsi pro duris prie savo senio ir sugrobė
               už rankos. </p>
            <p>— Atėjo! Jau atėjo! — šaukė nušvitusi džiaugsmu. — Šį vakarą, tetuši, jau širdis
               nebesopės. Dievulis duos ramybės paragauti. </p>
            <p>Tuo tarpu ant kelio priešais trobelę išsitaisė eilia kazoku, žvangėdami ginklais ir
               švytėdami au-gščiau gaivu plieniniais durklais. Persiskyrė staiga į dvi dali, ir
               viduriu prasikišo, katra ant dviejų ratu, pora juodų storą vamzdžiu, tartumei
               uodžiančių, kas ten drįsta ikišiol pasilikti troboje, į kurią jie atkreipė save
               snukius. O trejetas troboje esančią seneliu, kiekvienas maldingai persižegnojęs,
               žiurėjo akylai pro langelius, ir skaisti, maža Elzikė, papuošta žaliu rūtų
               vainikėliu, ramiai gulėjo žvakės šviesoje ant stalo. </p>
            <p>Ir šit saulutė dar nespėjo nusileisti už pirmutinio kalnelio, kaip toje vietoje rūko
               jau tiktai krūva griuvėsiu su apsvilusiais, pusiau sudegusiais lavonais trejeto amžių
               jau išvargusią seniu ir dar vos pradėjusios pažint gyveninio vargus mažos našlaitės.
               Antra panaši griuvėsiu krūva neilgai trukus radosi, kur buvo taip miela, taip rami
               Grigo sodyba... </p>
            <p>Naktis jau buvo, kada kaimo gatvėje pasirodė keleto kareivių grynais kardais lydimas
               vežimas, trejetu žmonių vežinas. Tai važiavo senis Stonaitės dėdė Kūgis, Bubo-kaitė,
               po išgijimo nuolat prisilaikiusi prie Stonaitės, ir pati Marelė, jau antrą kartą
               plėšte išplėšiama iš gimtinio kampelio. </p>
            <p>Be kareivių, lydėjo dar vežimą pusgirtė Syrienė. Klapnojo ji paskui, kratydamos visu
               riebiu savo kūnu, ir rėkė užkimusiu balsu, atkišusi kažin-kokį krėtikų atmestą
               popiergali. </p>
            <p>— Šia! Vežkis ir šitą! Nebebus jau kam daugiau skaityt tavo gudrybių.</p>
            <p>Paskui, gailestinga apsimetusi, ėmė pasišaipydama vaitoti, aimanuoti. </p>
            <p>— Kas dabar numirėlius begalvis, tai vienai, už Dievą gudresnei ir stipresnei
               buvusiai, į gražesnius pasaulius iškeliavus?</p>
            <p>Čia giliu paraviu bėgdama, neapsižiūrėjusi paslydo ir krito įsi-murdydama pilname
               nešvarių nuo kaimo gatvės santakų griovyje. Pakol iš griovio išsikapstė, vežimas buvo
               jau už pusės varsto. </p>
            <p>Atlikę šituos pirmutinius savo žygius, Jonaitienės lauktieji svečiai pradėjo
               įsigyvendinti. </p>
            <p>Pastatę pašalyje ir apklostę dvi savo vamzdi, arklius susivedė katruos į kieno
               kuliamuosius klojimus, ir šėrė nepasigailėdami įvairiu javų pėdais. Kaip tiktai
               arkliai sutrempė, sumynė vienus, traukė ir kišo kitus. Kur nebuvo galima privesti
               arklių pamainai prie šieno į daržines, vilko čionai-pat ir šieną. Žmonės, pritrūkę
               duonos, turėjo prašy-ties, kad atleistų bent po keletą pėdelių pasilukštint
               trobose.</p>
            <p>Vis tatai aprūpinę, šarvuotoji apsauga ir priežiūra, laisvieji draugai, taip-pat
               nepamezdami ginklų ir kuopomis po keletą, leidosi po kaimą sau maisteliauti. Kaip
               tatai atliekama, žino kiekvienas, kurs gerai sekė Lietuvos pervartas 1905 ir 1906 m.
               Čionai betgi ilgiau, matoma, iškarto buvo pasižadėję malšintojai apsigyventi, nes be
               maisto, vienkart ėmė rinkties ir šeimininkes. Ir ėmė vezdinties, pasirankiodami
               jaunesnes moteris ir priaugusias merginas; šitų pritrūkus, ir paaugles mergaites. Ir
               šit, neilgai trūkus, dvi penkiolikos metų mergaiti, neišlaikiusi nežmoniško padėjimo,
               nusiskandino, kitiedvi dingo be žinios be pėdsakos; dar viena leidosi bėgti į laukus,
               ir buvo nušauta, kaip stirna, po užmačia vagystės ir dar ten ko. </p>
            <p>Ir buvo žmonėse dantų griežimas ir sunkus patylus, verksmas, neišdrįstąs siekt
               kaimynų ausų. </p>
            <p>Tuo pačiu laiku kaimo gale, kar-čiamoje, tąipo-pat užeiname didelį trukšmą Čia puotą
               kelia vietiniai šitos gadynės pergalėtojai. Čia neužilgo atsirado ir Syrienė,
               bejieško-dama priprastųjų savo draugų ir garbintojų. </p>
            <p>Atsidūrusi savųjų srityje, užmiršusi ir purvinus rūbus, tuojau atgavo gerą ūpą, ir
               išėjus į vidurį aslos, pridainuodama užsuko smarkų picą. </p>
            <p>Taip besisukinėdama, bežovalo-dama, pamatė kampe betūnantį Bu-boką, krauju
               pasruvusiomis akimis sekiojantį jos asmenį. </p>
            <p>— O tu, kūmai, ko toks susmukęs?—sušuko prisiartinus. — Rasit ilgies jau
               iškeliavusiųjų? Grali dar susekti, tiktai pasiskubink!—kvatojosi besikėsodama ir
               pasipūtusi, rodydama savo didybę boba, drai-bstydama aplink save nuo sijonu purvus. </p>
            <p>— Patilpsi dar ir tu, nebijok! Oi, oi!</p>
            <p>Bubokas lygu iš miegu pašoko ir bailiai žiūrėjosi i kalbančią. Prisižiūrėjo dviem
               paskutinėm dienom baisiai kūmutės galybei ir apėmė ji gili baimė, kad šitas
               galingasis žmogus neatsimintų nelaimingoj valandoj ir su juo senų skaičių. </p>
            <p>— Kūmute mieliausioji! Kaimynėle! Kas gi išdrįs dabar pasakyti, kad mums visiems
               nebuvai visada, kaip tikriausia motyna, besirūpinanti mūsų dūšia ir kūnu? — kalbėjo
               niekingai susiriezdamas, nubučiuodamas purvinas Syrienės rankas, nelaimingasis
               Bubokas, tiktai-ką galvojusis, kaip čia ir vėl ap-kulsčius šitą raganą, kad iš jos
               priežasties išdangino jo vienturtę nežinia kur?</p>
            <p>— Ot ir matai!—iš savo augšty-bės prielankiai pagyrė Syrienė.— To tiktai neužmiršk
               ateityje, kad aš, kaipo gera katalikė, visada daugiau rūpinuos žmogaus dūšia, nekaip
               kūnu. Žmogaus dūšia Dievo krauju atpirkta, o kūnas — tai niekis; tai dulkė, molis.
               Taip ir Šventajame Rašte stovi parašyta. O ta bedievė, burtininkė, numirėlių
               gaivintoja Stonaitė— žmogaus dūšios niekada neatmena.</p>
            <p>— Burtininkė, kūmute, burtininkė! — skubiai pritarė, vėl ranką bučiuodamas,
               Bubokas.—Juk ir aš antai, ne Dieve duok, ar būčiau kuomet išdrįsęs ant tamstos,
               kūmute, pakelti ranką, jeigu ta burtininkė nebūtų man proto apdū-musi?</p>
            <p>— Taigi matai!—pritarė į šoną įsignybusi, pasipūtusi Syrienė.—Aš tau sakiau ir
               dabartės sakau; Iš Dievo atėmei ir velniui pavedei savo vaiką, ir šit išsivežė! Šit
               ir džiaugkis savo vaikeliu, kad ne manęs, tik anos bedievės paklausei!— šaukė visa
               savo kosere.</p>
            <p>— Tai ką čionai, mieloji kūmute, senus dalykus beminėti! Ot, vė-ly išsigerkiva
               pusbuteliuką! Dabar tokie orai... Ar leisi?—paklausė bailiai, netvirtu balsu.</p>
            <p>— Ligonių, tu broleli, klausk, o sveikiems duok! — atrėžė galingoji. -Su manim,
               brolel, kur būsi— nepražūsi! —rėkavo rioglindamos j užstalę.</p>
            <p>Bubokas tuo tarpu, pabūgęs užrūstinti galingosios kūmutės maža miera, pastatė visą
               butelį stipriosios; prisislinkusieji kiti Syrienės lygu prie savu skomelių drąsiai
               pakviesti bičiuliai kiekvienas pastatė nuo savęs, kad pasirodžius, jog ir jisai, kaip
               sakoma, ne iš kelmo išspirtas, ir subliuvo laukiniai riksmai, šlykštus juokavimai,
               blevyzos. O visiems meiliai tarnavo dabar jau smuklininku išvirtęs mums pažįstamasis
               Morkelis. Šis, nusibodęs nelimpančiomis prie „delikatnos“ širdies, kad ir maloniomis
               ausiai, girtuoklių papliauškomis, slinko kartkarčiais prie ištikimosios savo Sorės,
               dalydamos gyvais valandos įspūdžiais. </p>
            <p>— Afui! Dvikojai galvijai!—atsiliepė vyrui prisiartinusi Sorė. — Kad jau greičiau
               bent išsinėšintų namo. Ir gulti laikas.</p>
            <p>— Ovei, Sore! Kas gali miegot šitokioj gražioj valandoj? Geras žydelis gali ramiai
               miegot, kada po jo kapotą ir dargi po barzdą šimtai blusų arba ir kitu mažiuku liūliu
               nardo; bet kada gražus skatikėliai patįs į kišenius lenda, tada jis negali miegot.
               Tai yra recht; tai yra tiesa, kad tai dvikojai gyvuliai, nes jie — kamai, gojai. Bet
               Sore! ar keturkojis gyvulis atneš tau pats skatiką vieną i kišenę? Ir keturkojį reik
               augint pačiam arba pačiam po prekyvietes vadžiot, o šitų mes neauginam, nei po turgus
               neturim reikalo vadžiot; jie patįs moka viską padaryt, tuo tarpu mums tik reikia
               truputį palūkėt, ir viskas, ko jie verti, suplaukia pats į mūsų kišenes. Tai labai
               geri gyvuliai, Sorele!</p>
            <p>— Mardkele! tu turi galvą! A faine kepelė! —pagyrė žmona,</p>
            <p>— Taigi matai—tęsė toliau savo apskaitymus, barzdą nuglostyda-mas vyras.—Ir tu
               nekvaila moteriškė, kad tuojau supranti. Kam da-dar rizikuoti važioti, retai kada
               žinant ką veži? Vienas gerai užmokės, kitas kupron duos, prie trečio ir galvą
               padėsi.</p>
            <p>— Buvo valandų, ir dargi daug dienų, kada ir prie smuklės buvau pabūgęs, kada ta „a
               švarcijor“ Stonaitė ėmė atkalbinėti, ir visi beveik žmonės ėmė lenkties nuo smuklės
               ištolo, taip kad tik patentas beveik beužsimokėdavo; dabar žiūrėk, ir Malkelė ir
               Leibelė galės šiokius tokius mokslus išeiti ir dar prasigy-venimui kiek liks. Aš jau
               apsiklausiau mieste seną gramofoną: tada visu šitų kvailiu namuose tik vieni
               keturkojai ir sparnuočiai bepasi-liks.</p>
            <p>— Ne, Sorele! mes pamiegosime gana tada, kada sumigs visi šitie dvikojai
               gyvuliai.</p>
            <p>— Aivai, Mordkele! Tu turi galvą! Tu turi rabino galvą, Mordkele!</p>
            <p>Tuo tarpu svečiai jau katras savo kampe raugėjo ar bliovė tikrai gyvuliškais balsais,
               o Syrienė su Buboku taip pagaliaus įsiširdijo, kad jau pargriuvę po stalu, dar
               bučiavosi besiglėbiuodamu. </p>
            <p>— Gyvenome ir gyvęsime be jokią raštą ir knygą!—šaukė kartkarčiais balsą atgaudama
               Syrienė.</p>
            <p>— Gyvęsime! Nepppasiduosime! Kaip sūnus su tikra mmmotyna bieeesui ant garbės! —
               vėblojo pritardamas Bubokas.</p>
            <p>— Dar Žvyną išrūkysime iš savo linkinės!—atsiminė Syrienė. </p>
            <p>— Išrrrrūttkysime!—pritarė Bubokas.</p>
            <p>— Neturi likties jokią raštų, laikraščiu nei knygą mūsą linkinėje! Labiausiai tu
               ikišiolei nematytą lietuviškąją, nes jos labiausiai neduoda geriems žmonėms
               ramybės!</p>
            <p>—Išnaikisime! Išrrrūūkysime ir gyvgsime šventoj ramybėje... </p>
            <p>Čia galvą kilksterėjęs susidavė pakaušiu i stalo apačią, paskui į staliūgę ir
               užbaigė: </p>
            <p>— Pooo stalu! </p>
            <p>Ir liko šioje linkinėje ašaros, kraujas, griuvėsiai, neaptribota baimė žmonių širdyse
               ir žodžiu neišreiškiamas skurdas giliuose vėlybo rudens purvynuose, o žinią apie
               visus tuos liūdnus nusidavimus nešiojo po tuščius laukus kaukdamas perimąs rudens
               vėjas. </p>
            <p>Įvyko. Pasirodė šit pavyzdys išsipildžiusią svajonių neatvokiančio ir nieko
               nebojančio revoliucijos sėjiko Juodeįkio. Ar apie šitokius griuvėsius svajojo?
               Pridėjus dar Mo-liušio plytų griuvėsius prie griuvėsiu Grigo ir Jonaičiu sodybą,
               kitokią griuvėsiu ikikol šitoj linkinėje nematyti; pridėjus prie lavoną Grigo,
               mažutės našlaitės Elzikės, seniu Jonaičiu ir užvargusios jų dukters Onės, kurią gyvą
               sudegino „revo-liucijonieriai“, drauge su trobesiais girtuoklio Dyglevičiaus už jo
               bičiu-lavimosi su policija, dar lavoną seno, amžių jau baigusio mokytojo, kitokią
               taip-pat nematyti šioje linkinėje pergalėtą „priešą“. Ar jie tai čia labiausiai
               sunkino žmoniją ir artimiausiąją visuomenę?... </p>
            <p>Ir kas bus statoma ant šią garuojančių dar griuvėsiu? Ar gyvas dar mieste gražiai,
               rūpestingai ir protingai Grigo išauklėtasis Juozis su darbščia ir gudria savo
               Prane-le? Kur apsiverčia ir ar gyvas dar šviesioji viltis visos šeimynos, vienatinis
               senių Jonaičių sūnelis Petras? Ar sugrįš dar kada-nors širdingoji Marelė?...... </p>
            <p>Šalti rudens vėjai, kaukdami tarp griuvėsiu, ir trenksmas kar-čiamose garsina tuo
               tarpu plačiajam pasauliui, kad viršų paėmė čionai tamsybių pajėga. </p>
         </div>
      </body>
   </text>
</TEI>
